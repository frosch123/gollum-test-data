[[Translation:en/Manual/Transport company]]

Az OpenTTD-ben a '''szállítási vállalat''' mindennek alapja: játékbeli szereped is arról szól, hogy olyan cégként ténykedsz, mely [[hu/Manual/Rakomány|rakományként]] szállítható erőforrásokat szállít [[hu/Manual/Gazdasági épületek|gazdasági épületek]] és [[hu/Manual/Települések|települések]] közt, [[hu/Manual/Járművek|járművekkel]]. Szállítási vállalatot vagy valós játékos, vagy a számítógép által vezérelt ellenfél ([[hu/MI/Főlap|MI]]) irányíthat. 

A szállítási vállalatokat [[hu/Elnök|elnök]] működteti (céged esetében te vagy az).

==A vállalatablak==
A vállalatablakban testre szabhatod céged arculatát: nevét, színsémáit, és az elnököt (téged). Itt van lehetőség [[hu/Archive/Manual/Székház|székház]] építésére, vagy ha az már megépült, a székház felkeresésére és áthelyezésére is. 

Van, aki szerint a legjobb elsőként ezt az ablakot megnyitni és kiegészíteni. Pedig fölösleges a játék indításakor ezt megtenni, hiszen az itt szereplő adatok bármikor megváltoztathatók. 
[[File:en/Companywindow.png|center|frame|A vállalatablak]]
Amint cselekvésbe kezdesz a térképen, a játék véletlenszerű '''vállalatnevet''' generál neked: az első ténykedésed helyszínéhez legközelebb található város nevével egyezik meg, vagy vicces nevet választ. 

Tizennégy [[hu/Vállalatszín|vállalatszín]] közül választhatsz úgy, hogy versenytárs által már kiválasztott szín a listán nem szerepel. Amint '''alapértelmezett színt''' választasz, minden saját infrastruktúrád és járműved színe azonnal ezt veszi fel. Kezdéskor a játék véletlenszerűen választ egy alapszínt is neked, így többjátékos üzemmódban előfordulhat, hogy a neked tetsző szín nem elérhető.

A '''vállalat értékét''' a játék számítja ki az állomáselemek értéke, a járművek értéke és kölcsön nélkül számított bankegyenleged alapján, de legalább 1 angol font az általad választott pénznemben.

[[hu/Manual/Hálózati játék|Hálózati játékban]] a '''[[hu/Vállalati jelszó|vállalati jelszó]]''' is a vállalatablakban adható meg.

==A vállalat műveletei==
A szállítási vállalat [[hu/Manual/Járművek|járműveket használ]], értve ez alatt [[hu/Manual/Vonatok|vonatokat]], [[hu/Manual/Hajók|hajókat]], [[hu/Manual/Közúti járművek|közúti járműveket]] és [[hu/Manual/Légi járművek|légi járműveket]], hogy [[hu/Manual/Utasítások|utasítások]] segítségével [[hu/Manual/Állomások|állomások]] közt rakományt szállítsanak.

Az [[hu/Önkormányzatok|önkormányzatok]] a hozzájuk tartozó területeken szabályozzák a szállítási vállalatok terjeszkedését. Általuk meghatározott útvonalon történő szállításra jövedelmező [[hu/Manual/Támogatás|támogatásokat]] is nyújtanak a vállalatoknak.

A vállalatok mindezek mellett új [[hu/Manual/Gazdasági épületek|gazdasági épületeket]] is alapíthatnak, kölcsönt vehetnek fel, és más vállalatokat egészben vagy részben fel is vásárolhatnak.

==Lásd még==
*[[hu/Manual/Teljesítményértékelés részletezése|Teljesítményértékelés részletezése]]

[[Category:hu/Szervezetek]]