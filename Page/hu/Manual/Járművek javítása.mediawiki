[[Translation:en/Manual/Servicing]]

A jármű '''javítására''' [[hu/Manual/Járműtelepek|járműtelepen]] van lehetőség. A javítás megnöveli a jármű megbízhatóságát és élettartamát, csökkenti a lerobbanások arányát.

==Automatikus javítás==
A [[hu/Manual/Járművek|járművek]] maguktól felkeresik a legközelebbi járműtelepet, ha elérik a [[hu/Haladó beállítás/Járművek#Javítás|javítási intervallumuk]] végét. Ez a Haladó beállításoknál megváltoztatható.

==Ütemezett javítás==
[[File:en/Scheduled servicing.png|thumb|280px||right|Ütemezett javítás]] A járműveknek azt is [[hu/Manual/Utasítások#Állomási előírások|előírhatod]], hogy rendszeresen menjenek javításra. Ez segít a [[hu/Archive/Manual/Lerobbanások|lerobbanások]] megelőzésében, és elkerüli annak lehetőségét, hogy a jármű az útvonal kényes részén szoruljon javításra (mert pl. a legközelebbi járműtelep is túl messze van).

A javításnak ezt a fajtáját a berakodás előtti időre célszerű ütemezni, ezzel is biztosítva, hogy a jármű [[hu/Manual/Játéktechnika#A szállítás kifizetése|ne késsen]].

=== ''Mindig menj'' opció ===
A jármű belép a járműtelepre és javítást kap, ahányszor csak az következik az utasításlistáján.

=== ''Ha javításra szorul'' opció ===
A jármű akkor lép be a járműtelepre, ha elérte a javítási intervallumát, és a járműtelepre küldő utasítást az utasításlista végrehajtása során eléri. Ezáltal a jármű figyelmen kívül hagyja az utasítást, ha a javítási intervallumát még nem érte el.

=== Figyelmeztetés ===

Ha a jármű utasításlistáján javításra küldő utasítás szerepel, a jármű ''soha többé'' nem fog magától járműtelepet keresni, tekintet nélkül a javítási intervallum beállítására. Vagyis, ha járműtelepet veszel fel az utasításlistára, teljes felelősséget vállalsz a jármű javításáért.

== Vonatok kényszerített javítása ==
[[File:en/Forced servicing.png|thumb|right|A pálya egyik oldalán kényszerített javítás, [[hu/Manual/Jelzők#Előjelzők|előjelzők]] használata mellett]]
A vonatoknak kötelezővé lehet tenni, hogy a járműtelepre belépjenek, ha úgy építjük a vasúti pályát, hogy ne legyen lehetőségük elhaladni a járműtelep mellett. Mivel a járműtelepre történő ki- és belépés jelentős sebességcsökkenéssel jár, a szervizutak számát a forgalom mértékéhez kell igazítani. 

[[Category:hu/Járművek]]