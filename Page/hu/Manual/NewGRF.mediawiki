[[Translation:en/Manual/NewGRF]]
{{hu/Tartalomjegyzék}}

A NewGRF a ''New Graphics Resource File'' (''Új grafikai erőforrásfájl'') rövidítése; ez általános felületet nyújt a játék módosítására, kiegészítésére. Az OpenTTD 1.2.0-s verziójától 32 bites grafika is hozzáadható a játékhoz NewGRF-eken keresztül.

A '''NewGRF''' ad lehetőséget létező grafika, járművek, épületek, rakományok, vasúttípusok, objektumok és gazdasági épületek lecserélésére vagy újak hozzáadására az OpenTTD-n belül. A NewGRF fájlokat új játék indítása előtt le kell tölteni és aktiválni kell, hogy tartalmuk megjelenjen a játékban. Míg a [[hu/Haladó beállítások|Haladó beállítások]] játék közben is módosíthatók, a NewGRF-ek már a játék megkezdése előtt telepítendők a helyes működés érdekében. A ''NewGRF'' (''ÚjGRF'') elnevezés azon új jellemzőkre utal, melyekkel a GRF fájlok (a Transport Tycoon grafikai erőforrásfájljai) kiegészülnek, és melyekkel módosítható a játék grafikája és viselkedése. A NewGRF az OpenTTD és a [[hu/TTDPatch|TTDPatch]] közös formátuma, és ezekkel csaknem teljesen kompatibilis.

Az OpenTTD GRF fájljait illető általános kérdésekkel kapcsolatban lásd a [[hu/NewGRF GyIK|NewGRF GyIK]]-et.

== NewGRF-ek beszerzése ==
=== Letölthető tartalmak ===
A NewGRF-ek beszerzésének legelterjedtebb és legkényelmesebb módja a játékbeli [[hu/Manual/Letölthető tartalmak|tartalomletöltő rendszer]] használata. A legtöbb NewGRF megtalálható benne. Létezik egy NewGRF [http://www.tt-forums.net/viewforum.php?f=26 <nowiki>fejlesztői fórum</nowiki>] is, ahol egyes NewGRF-ek fejlesztői változatai is elérhetők.
=== Kézi telepítés ===
Ha olyan NewGRF-eket szeretnél használni, melyek nem találhatók meg a tartalomletöltő rendszerben, és máshonnan szerezted be őket, akkor azokat kézzel kell a megfelelő helyre telepítened. Egy NewGRF egyetlen (.grf kiterjesztésű) fájlból áll, pl. "grvts.grf". Egy NewGRF telepítéséhez:
#Töltsd le a NewGRF ''grf'' kiterjesztésű fájlját (csomagold ki, ha tömörítmény része),
#majd helyezd el az OpenTTD telepítésed newgrf mappájában, amely általában a következő:
:: C:\Dokumentumok\newgrf (Windows 95, 98, ME)
:: C:\Documents and Settings\<felhasználónév>\Dokumentumok\OpenTTD\newgrf (Windows 2000, XP)
:: C:\Users\<felhasználónév>\Dokumentumok\OpenTTD\newgrf (Windows Vista, 7)
:: ~/.openttd/newgrf (Linux, BSD)
:: ~/Documents/OpenTTD/newgrf (OSX)

== NewGRF-ek aktiválása ==
1.   A főmenüben kattins a ''NewGRF beállítások'' gombra.
[[File:hu/Manual/Main window (NewGRF Settings).png|Főablak (NewGRF beállítások)|center]]

A felület megváltozott az OpenTTD 1.0 és 1.1 között, ezért az alábbiakban egymás után mindkettőt bemutatjuk.

=== 1.1-es és későbbi verziók ===
2.   Válassz ki egyet az ''Inaktív NewGRF fájlok'' közül, majd kattints a ''Hozzáad'' gombra, vagy csak kattins duplán a NewGRF nevére. Kis képernyőkön így néz ki:
[[File:hu/Manual/NewGRF beállítások (kicsi).png|NewGRF beállítások ablaka (kicsi)|center]]
Nagy képernyőkön pedig kényelmesen nagyra nő:
[[File:hu/Manual/NewGRF beállítások (nagy).png|NewGRF beállítások ablaka (nagy)|center]]
3.   Ha szükséges, módosítsd egy aktív NewGRF beállításait: válaszd ki az ''Aktív NewGRF fájlok'' listájából, majd kattints a ''Paraméterek beállítása'' gombra. Ennek nyomán ilyesmi fog megjelenni:
[[File:hu/Manual/NewGRF paraméterek.png|NewGRF paraméterablak|center]]
4.   Arra is van lehetőséged, hogy elmentsd a kiválasztott NewGRF-ek összeállítását (beállításaikkal együtt), illetve, hogy betölts egy ilyen listát. A mentés a ''Lista mentése'' gombbal lehetséges, a már elmentett listák pedig a ''Lista kiválasztása'' melletti legördülő menüből tölthetők be.
[[File:hu/Manual/NewGRF lista mentése.png|NewGRF-lista mentése|center]]

=== 1.0-s és korábbi verziók ===
2.   Kattints a ''Hozzáad'' gombra.
[[File:hu/Manual/NewGRF beállítások (Hozzáad).png|NewGRF beállítások ablaka (Hozzáad)|center]]
3.   Válaszd ki a használni kívánt NewGRF fájlt, majd kattints a ''Kiválasztáshoz hozzáad'' gombra.
[[File:hu/Manual/Elérhető NewGRF fájlok ablaka.png|Elérhető NewGRF fájlok ablaka|center]]
4.   Kattints a ''Hozzáad'' gombra további NewGRF-ek hozzáadásához, majd élesítsd a módosításokat az ''Alkalmazás'' gombbal, ha elkészültél.
[[File:hu/Manual/NewGRF beállítások (Alkalmazás).png|NewGRF beállítások ablaka (Alkalmazás)|center]]

== Keverjük vagy ne keverjük ==
Az OpenTTD lehetőséget ad akár 59 különböző NewGRF kiválasztására minden megkezdendő játékhoz. Mégsem válogathatod össze őket akárhogyan, némi tervezés szükségeltetik. Egyes NewGRF-ek nem kompatibilisek bizonyos más NewGRF-ekkel, néha pedig több NewGRF is kell, hogy kiegészítsék egymást. Az alábbiakban olvashatsz egy összefoglalót különböző NewGRF-ek társításáról, kiegészítve némi útmutatással arról, hogy mit szabad és mit nem érdemes keverni.
; Járművek
* Mindenből egy (vonatkészlet, közútijármű-készlet, hajókészlet, repülőgépkészlet) nyújtja a legjobb eredményt.
* Azonos típusból egynél több is megengedett, de jelentős árkülönbségek adódhatnak a különböző készletek járművei között.
* Minden típusból legfeljebb 65535 különböző jármű szerepelhet.
; Állomások
* Amennyit csak akarsz, amíg el nem éred a különböző állomások számának 255-ös felső határát.
; Csatornák/folyók
* Egyszerre csak egyet.
; Hidak
* Ha egynél többet állítasz be, egyes készletek felülírhatják egymást. Ugyanakkor ez nem okoz technikai gondot, szóval nyugodtan kísérletezhetsz.
* A hídkészletek mindig módosítják a közúti és a vasúti hidakat is, a megvalósítás módjából kifolyólag.
; Házak
* A legjobb eredmény érdekében egyszerre csak egyet.
* Egynél többet is be lehet állítani, a különböző házak számának 512-es felső határáig.
; Gazdasági épületek
* Egyszerre csak egyet. Kivételt képeznek az ECS vektorok.
* Egyes gazdasági készleteket úgy terveztek meg, hogy módosítsák az alapértelmezett gazdasági épületeket is. Az „egyszerre csak egyet” szabály itt is érvényes: ne keverd más gazdasági készletekkel.
* A legtöbb gazdasági készlet bevezet új rakományokat is, melyeket nem támogatnak az alapértelmezett járművek. Ilyen gazdasági készlethez mindig tölts be egy-egy megfelelő járműkészletet is minden járműtípusból.
; Repülőterek
* Amennyit csak akarsz, amíg el nem éred a különböző repülőterek számának 128-as felső határát.
; Objektumok
* Amennyit csak akarsz, amíg el nem éred a különböző objektumok számának 255-ös felső határát.
; Vasúttípusok (pályakészletek)
* Amennyit csak akarsz, amíg el nem éred a különböző vasúttípusok számának 16-os felső határát. Ebbe bele kell számolni a négy alapértelmezett vasúttípust is, melyeket nem lehet kivenni.
* Egyes pályakészleteket kifejezetten bizonyos vonatkészletekhez terveztek.

Számos NewGRF figyelmeztet, ha nem megengedett társításokat teszel, és esetleg kikapcsolják magukat. Egy játék elindítása után javasolt ellenőrizni a NewGRF konfigurációt (az ''Eszközök'' menün keresztül). Probléma esetén érdemes elvetni a játékot, kijavítani a problémát, majd új játékot kezdeni. Véletlen játék esetén újragenerálható ugyanaz a térkép ugyanazon ''véletlen alapszám'' megadásával, egyidejűleg a többi térképgenerátorbeli beállítás változatlanul hagyásával. Egy játék véletlen alapszámát úgy tudhatod meg a játék megkezdése után, ha a [[hu/Konzol|konzolban]] kiadod a <code>getseed</code> parancsot.

== 8 bites kontra 32 bites grafika ==
{{hu/Manual/Programjellemző|1.2}}
Az OpenTTD 1.2.0-tól kezdődően a NewGRF-ek nemcsak a szokásos 8 bites, hanem 32 bites grafikát is tartalmazhatnak. Ezzel a változással voltaképpen a NewGRF-ek váltak az egyetlen eszközévé annak, hogy 32 bites grafika kerüljön az OpenTTD 1.2.0-ba és újabb kiadásaiba. Innentől kezdve a NewGRF-ek arra is képesek lehetnek, hogy a különböző nagyítási szintekhez különböző grafikát nyújtsanak.

Az OpenTTD 1.2.0-s és újabb verzióiban 32 bites grafikát már nem lehet a régi png/tar formátumban használni. A régebb óta létező 32 bites grafikáknak még nem mindegyike érhető el NewGRF formátumban. Az OpenTTD 1.2.0-s és újabb verzióihoz elérhető 32 bites grafikákért lásd a [[hu/32 bites NewGRF-ek listája|32 bites NewGRF-ek listáját]].

Ha a régi 32 bites grafikai formátumot kívánod használni, az OpenTTD Extra nagyítás (Extra Zoom) módosított változatára lesz szükséged, amelyet azonban már nem frissítenek. Részletekért lásd a [[hu/32 bites extra nagyítási szintek|32 bites extra nagyítási szintek]] lapot.

== Záró megjegyzések ==
Ezek után új játék kezdésekor a kiválasztott NewGRF-ek működésbe lépnek, és az általuk előidézett változások a játékban meg is jelennek. Ugyanakkor a NewGRF-ek listájának módosítása nem befolyásolja a korábban mentett játékokat, ugyanis a NewGRF-ek a játékmentések szerves részét képezik, a használt NewGRF-ek listája tárolódik azokban.

[[File:en/Manual/Newgrfexampless.png|thumb|600px|center|Képernyőkép egy játékból, melyben használják az UKRS és a Newstations NewGRF fájlokat]]

Az aktív NewGRF fájlok sorrendje is fontos, ez határozza meg a különböző NewGRF-ek egymásra hatását. Egy, a listában lentebb szereplő NewGRF felülírja egy fentebb szereplő NewGRF hatását.

== Külső hivatkozások ==

* [http://grfcrawler.tt-forums.net/ GRFCrawler] Az elérhető NewGRF-ek adatbázisa – a teljesség igénye nélkül
* [http://newgrf-specs.tt-wiki.net/wiki/Main_Page NewGraphicSpecs] A GRF formátum részletei
* [http://www.tt-forums.net/viewforum.php?f=66 NewGRF fórum]

{{hu/Manual/Navbox NewGRF}}

[[Category:hu/Manual/Beállítások és finomhangolás]]
[[Category:hu/Manual/NewGRF]]