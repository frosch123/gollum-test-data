[[Translation:en/Manual/Depots]]

:''Részletesen:'' [[hu/Manual/Vasúti járműtelep építése|Vasúti járműtelep építése]]
[[File:en/Manual/Depots.png|frame|left|Különböző járműtelepek látképe. Az alsó kettő hangár.]]

A '''járműtelep (depó)''' azoknak az épületeknek az összefoglaló elnevezése, ahol a járművek vásárlására, tárolására, javítására, alkalmasint a járműszerelvények összeállítására sor kerül. A légi járművek hangárokat, a villamosok remízeket, a hajók dokkokat, a közúti járművek garázsokat, a vonatok vasúti járműtelepet használnak. 

A járműtelepeken az ott tartózkodó [[hu/Manual/Járművek|járművek]] száma nem korlátozott. Ezért is használhatók például [[hu/Manual/Vasútállomások#menekulodepo|menekülődepóként]] a vasúti járműtelepek a [[hu/Manual/Vasútállomások|vasútállomások]] előtt.

A vasúti járműtelepek beépített [[hu/Manual/Jelzők#ketiranyu-jelzok|kétirányú jelzővel]] rendelkeznek, amik úgy működnek, mint ahogy [[hu/Manual/Jelzők#elojelzok|előjelző-összeállítás]] részeként a [[hu/Manual/Jelzők#bejarati-elojelzok|bejárati előjelzők]] szoktak.

==A járműtelepek használata==
[[File:en/Manual/RailwayDepotWindow.png|frame|Vasúti járműtelep]]
Egy járműtelep tartalmának megtekintéséhez kattints rá. A járműtelep ablaka nyílik fel, mely az ott tartózkodó összes járművet tartlmazza.

Ha egy járműre kattintasz, a jármű ablaka nyílik fel. Egy hosszú jobb-klikk a jármű nevét és kapacitását fogja mutatni. Vonatok esetében a 'Ctrl'+jobb-klikk a vonat teljes kapacitását mutatja részletesen, a vonat elejétől a végéig. 

Az ''Új járművek'' feliratra kattintva a megvásárolható járművek listája nyílik fel. Jármű vásárlásához jelölj ki a listán egy megfelelőt, és kattints a ''Megvesz'' gombra.


==Járműjavítás==

A járművek időről időre visszatérnek a járműtelepre [[hu/Javítás|javítás]] céljából. Ahányszor csak megjavítják, a jármű megbízhatósági aránya visszaáll a típusára jellemző lehetséges legmagasabb értékre. Amint a jármű elhagyja a járműtelepet, megbízhatósága ismét csökkenni kezd, így lerobbanásának esélye fokozatosan növekszik, egészen a következő javításig.

Minden egyes jármű megbízhatósága állandó arány szerint csökken. Ha a jármű nagyon öreg, megbízhatósága sokkal gyorsabban csökken. Ha a jármű ''elavult'' (tehát nem vásárolható újra), legmagasabb megbízhatósága is csökkenni kezd. Ez fejezi ki azt a gondot, hogy mennyire a nagyon régi modellek pótalkatrészt találni, és befolyásolja az adott típus megbízhatóságát még akkor is, ha rendszeresen szervizelik, még akkor is, ha javítás után a járműtelepen maradnak.

[[File:hu/Manual/Service-options.png|frame|right|Az utasításlistára vett javítás beállítási lehetőségei]]A jármű [[hu/Manual/Utasítások|utasításaiban]] kötelező javítást lehet az utasításlista részévé tenni (például utasíthatod a vonatot az utasításlistán arra, hogy egy erős forgalmú állomás előtt menjen javításra az általad kijelölt járműtelepre. A jármű lerobbanását ez nem zárja ki, de ennek kockázatát jelentősen lecsökkenti). Használhatod a ''"Ha javításra szorul"'' beállítást is, valamint utasíthatod arra is, hogy álljon meg a jármű a járműtelepen. {{en/-right}}

==Járműtelepek járműcsoportonként==
*'''Vasút:''' Lásd a vasútépítés oktatóanyagát: [[hu/Manual/Vasúti járműtelep építése|Vasúti járműtelep építése]]
*'''Közút:''' lásd a közúti építés oktatóanyagát: [[hu/Manual/Garázs építése|Garázs építése]]
*'''Villamosok:''' lásd [[hu/Manual/Villamospályák|Villamosok]]
*'''Víziutak:''' lásd a víziúti építmények oktatóanyagát: [[hu/Manual/Hajódokk építése|Hajódokk építése]]
*'''Repterek:''' lásd '''Hangárok''' címszó alatt a repülőtéri építmények oktatóanyagában: [[hu/Manual/Repülőgép vétele és eladása|Repülőgép vétele és eladása]]

==Lásd még==
*[[hu/Manual/Vasútállomások|Vasútállomások]]
*[[hu/Manual/Járművek|Járművek]]
*[[hu/Manual/Vasúti járműtelep építése#halado-jarmutelep-konfiguraciok|Haladó vasúti járműtelep-konfigurációk]]

[[Category:hu/Manual/Építés]]
[[Category:hu/Manual/Járművek]]
[[Category:hu/Manual/Játszás]]