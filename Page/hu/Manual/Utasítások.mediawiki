[[Translation:en/Manual/Orders]]
{{hu/Manual/Tutorial/Oktatás}}{{hu/Manual/Tartalomjegyzék}}
:''Ez a fejezet az [[hu/OpenTTD 0.7.0|OpenTTD 0.7.0]] és későbbi verzióira alapul. Ha korábbi verziót használsz, olvasd el angolul a [[en/Archive/Manual/Orders (old)|korábbi leírást]]''

Az '''utasítások''' ismerete elengedhetetlen a sikeres OpenTTD-zéshez. Ezek közül a [[hu/Manual/Feltételes utasítások|feltételes utasítások]] fejlett utasítások, a járművek különleges irányítását teszik lehetővé. Ha nem használnál utasításokat, [[hu/Manual/Járművek|járműveid]] céltalanul bolyonganának, és igazán szerencsésnek mondhatnád magad, ha egyáltalán pénzt hoznának. [[hu/Manual/Rakomány|Rakomány]] felvétele és kirakása érdekében (ami végül is a játék célja) a járműveknek utasításokat kell adni. 


==Adjunk a járműnek utasítást==

Utasításokat a járműveknek te magad tudsz adni. Járművezetőid megpróbálják ezeket követni (igaz, el is tévedhetnek, ha a közlekedési hálózat szerkezete nem megfelelő, de ez már egy másik kérdés). Utasítás adásához:

*Keresd meg a járművet, és kattints rá (vonat esetében bármelyik kocsira is kattinthatsz). A jármű a járműtelepen is várakozhat, ha nemrég vetted meg, de az is lehet, hogy már elindítottad. A jármű járműablaka jelenik meg.<br/>[[File:en/Manual/Orders-1.png|frame|none|A járműablak]]

*Kattints a ''Jármű utasításainak mutatása'' gombra (a fenti képen pirossal bekarikáztuk). Ez az utasításablakot nyitja meg, mely a jármű minden jelenlegi utasítását tartalmazza (a példánkban szereplő járműnek nincs még egy sem).<br/>[[File:en/Manual/Orders-2.png|frame|none|Az utasításablak]]

*Kattints az ''[[#az-uj-cel-gomb|Új cél]]'' gombra, és kattints a terepen az első [[hu/Manual/Állomások|állomásra]].

*Kattints az épp elkészült utasításra a kijelöléséhez, és mondd meg a járműnek, mit kell azon az állomáson tennie. Pl., kattints a ''Telerakodás bármiből'' feliratra, hogy a teljes berakodásig várjon az állomáson.

==Az aktuális célállomás==
A jármű aktuális célját mindig láthatod a járműablak [[hu/Manual/Járműablak állapotsora|állapotsorán]] is, és az utasításablakban is: az utasításlistától balra található egy fekete háromszög, mely az egyik utasításra mutat, az az aktuális célállomás.


==Az utasításablak==
Az utasításablakon a következő gombok láthatók:
* '''Új cél'''
* '''Kihagy'''
* '''Töröl'''
* és más gombok az '''állomási előírások'''

===Az "Új cél" gomb===

Az "Új cél" arra szolgál, hogy úti célt adjunk a járműnek. Az utasításlista kijelölt sora elé új utasítást szúr be, vagy ha nem jelöltünk ki utasítást, a lista végére. A lehetséges úti célok:
*Saját állomásod, de csak akkor, ha a jármű fajtáját fogadni tudja. Nem küldhetsz tehát buszt a repülőtérre, ha a repülőtérnek nincs buszmegállója. Ellenfél állomására nem küldhetsz járművet.
*[[hu/Manual/Járműtelepek|Járműtelep]], lásd lentebb: [[#atalakitas-gomb|"Átalakítás" gomb]] és [[#javitas-gomb|"Javítás" gomb]].
*[[hu/Manual/Ellenőrzőpontok|Ellenőrzőpontok]]: vonatodnak egy közbülső úti célt is meghatározhatsz, ha túl nagy a távolság az állomásai közt, és eltéved emiatt, de használhatod az ellenőrzőpontot arra is, hogy a vonatod meghatározott vasúti pályán haladjon tovább. A [[hu/Manual/Kikötők|bóják]] is ellenőrzőpontok, a nagy távolságon közlekedő hajók számára.
*Egy járműnek az [[#utasitaslista-masolasa|utasításait másolhatod]] másik jármű utasításlistájára, ha ugyanaz a járműfajtájuk, vagy [[#megosztott-utasitaslista|megosztott utasításlista]] szerint is járathatod őket (bővebben lásd lentebb).


Az ''Új cél'' gomb '''opciói''':
* '''Menj'''
* '''Legközelebbi járműtelepre'''
* '''[[hu/Manual/Feltételes utasítások|Feltételes ugrás]]''': ezáltal pl. arra utasítjuk a vonatot, hogy hagyjon ki egy állomást, ha már tele van.
[[File:en/Manual/Orders gotooptions.png|frame|none|Az "Új cél" gomb opciói]]

Lásd még a [[hu/Gyors új cél|Gyors új cél]] c. fejezetet az utasítások gyorsbillentyűvel történő elkészítéséhez.

==="Töröl" gomb===
* A ''"Töröl"'' gombbal törölhetjük a kijelölt utasítást.
* Ha az ''"-- Utasításlista vége --"'' sort jelöltük ki, a "Töröl" gomb megnyomására az egész lista kiürül (a megosztott utasításlista ebből a szempontból máshogy működik, [[#utasitaslista-megosztasanak-megszuntetese|lásd lentebb]]).

==="Kihagy" gomb===
Ha megnyomjuk a ''"Kihagy"'' gombot, a jármű átugorja az utasítást (pl. vonat félbehagyja a berakodást), és a következő utasítás teljesítését kezdi meg. Ha az utolsó utasítás teljesítése során nyomjuk meg, a jármű az első utasításba kezd.

==Állomási előírások==
A ''Kihagy'', ''Töröl'' és ''Új cél'' gombokon kívül vannak gombok, amelyekkel pontosan meg lehet határozni, mit tegyen a jármű az állomáson, tehát pl. maradjon ott, amíg a teljes berakodása elkészül, vagy a rakomány kirakodására lehet kényszeríteni. A hajóknak és a repülőknek a berakodást és a kirakodást, valamint elszállítást lehet részletesebben előírni, a vonatoknak és a közúti járműveknek ezeken túl van egy ''Non-stop'' gombja is. Egy utasításhoz előírást felvenni úgy tudsz, hogy kijelölöd az utasítást (így elérhetővé válnak az előírásokat lehetővé tevő gombok), majd kiválasztod az előírást. 

Amikor a ''Menj <> állomásra'' utasítást kijelölöd, a következő instrukciók válnak elérhetővé:
* '''a megállás''' mikéntjének meghatározása,
* '''a berakodás''' mikéntjének meghatározása,
* '''a kirakodás''' mikéntjének meghatározása.

Amikor a ''Menj <> járműtelepre'' utasítást jelölsz ki, a következő gombok válnak elérhetővé::
* '''Átalakít''' (a berakodás gombja helyén),
* '''Javítás''' (a kirakodás gombja helyén).
Lásd bővebben: [[hu/Allow goto depot orders]]
==A berakodás opciói==
[[File:en/Manual/Orders goto load.png|frame|none|A berakodás opciói]]

===Berakodás, ha lehetséges===
: A jármű áthalad az állomáson, berakja az állomáson akkor és ott elérhető rakományt, és indul a következő célja felé. Ez az alapbeállítás, de használatát nem javasoljuk, csak az utas- és levélszállításra.

===Telerakodás===
: Ez arra készteti a járművet, hogy várjon, amíg megtelik rakománnyal, mielőtt elhagyná az állomást. Két változata van:
:*'''Telerakodás mindenből''': a jármű nem indul tovább addig, amíg minden általa szállítható rakományból meg nem telik. Az utasítás sora ''(Mindenből teljes berakodás)'' felirattal egészül ki. A gomb helyett használhatod a ''CTRL + kattintás az állomásra'' billentyűkombinációt is.
:*'''Telerakodás bármiből''': a jármű továbbindul, ha az általa szállítható rakományok közül bármelyikkel megtelt. Az utasítás sora ''(Bármiből teljes berakodás)'' felirattal egészül ki.
::'''Megjegyzendő:''' A repülőgépek esetében a "Telerakodás bármiből" azt jelenti: "várj utasokra". Bár nem következetes, de gyakran ez a kívánt viselkedés ([http://www.tt-forums.net/viewtopic.php?p=986327#p986327 forrás]).

===Nincs berakodás===
:Az állomáson a jármű anélkül halad át, hogy bármit is berakodna. Az utasítás ''(Nincs berakodás)'' felirattal egészül ki.

==A kirakodás opciói==
[[File:en/Manual/Orders goto unload.png|frame|none|A kirakodás opciói]]

===Kirakodás, ha fogadott===
: A jármű áthalad az állomáson, és kirakodik minden olyan rakományt, amit az állomás elfogad, majd elindul következő célja felé. Ez az alapbeállítás.

===Teljes kirakodás===
: Azt írja elő a járműnek, hogy minden rakományt, amit csak szállít,rakodjon ki az állomáson. 
:*Az állomás minden olyan rakományt, amit az állomás elfogad, a szokásos módon kezel, tehát pl. kifizeti. 
:*A jármű az állomáson nem fogadott rakományért nem kap fizetséget. Az ilyen rakomány kirakodásra kerül, és ottmarad, hogy egy másik jármű felvegye. A rakomány az állomáson fog várakozni, ami az állomás ablakában '''Várakozik''' felirat alatt jelenik meg (ha a várakozó rakomány mennyiségét és fajtáját feltüntető sor melletti ''+'' jelre kattintasz, megtudhatod a származási helyét is).

:Ez az opció '''nem zárja ki rakomány berakodását''', ha a berakodás módját az utasításban nem határoztad meg.

===Elszállítás===
:Ez az opció kirakatja a jármű minden rakományát, figyelmen kívül hagyva, hogy az állomás fogadja-e vagy sem. Ebben az esetben részfizetséget kapsz a szállítási távolságra tekintettel. Ez [[hu/Átrakó szolgáltatás|átrakó szolgáltatás]] esetében hasznos, mert a járműveid így nem mutatnak veszteséget, ha nem a rakomány célállomásáig közlekednek. 

:Ez az opció '''nem zárja ki rakomány berakodását''', ha a berakodás módját az utasításban nem határoztad meg.

:Alapértelmezés szerint a jármű, ahogy szokásos, felvesz bármilyen várakozó rakományt, az utasítás sorában ''(Elszállítás és rakományfelvétel)'' kiegészítés szerepel. Sajnos ez alatt azt a rakományt is érteni kell, amit pont most szállítottál le! Ha nem ezt akarod, válaszd a berakodásra a "Nincs berakodás" opciót, így az utasítás sorában ''(Elszállítás és üresen indulás)'' fog szerepelni.

===Nincs kirakodás===
: A jármű áthalad az állomáson anélkül, hogy kirakodna bármit is. Az utasítás ''(Ki nem rakodás és)'' felirattal egészül ki.

:Ez az opció '''nem zárja ki rakomány berakodását''', ha a berakodás módját az utasításban nem határoztad meg.

==A megállás opciói==
[[File:en/Manual/Orders goto stopoptions.png|frame|none|A megállás opciói]]
*''"Menj <célállomás>"''
*''"Non-stop - Megállás nélkül menj <célállomás>"'': Közvetlenül a célállomásra is lehet menni. A [[hu/Non-stop|Non-stop]] megóvja a járművet attól, hogy bármelyik állomáson, melyen áthalad, megálljon.
*''"Via - Megállás nélkül menj <közbeeső állomás>"'' Az utasítás alapján a jármű a közbeeső állomást [[hu/Manual/Ellenőrzőpontok|ellenőrzőpontként]] használja.
*''"Non-stop via"''

==Javítás==
Ez az opció akkor elérhető, ha az utasításlistán ''Menj járműtelepre'' utasítást jelöltél ki. Lásd [[hu/Manual/Járművek javítása|Járművek javítása]].
[[File:en/Manual/Service-options.png|none|frame|A ''Javítás'' gomb opciói]]

==Átalakít==
A jármű számára az utasításlistán is előírhatod az [[hu/Manual/Járművek átalakítása|átalakítását]]. Amikor az utasításlistán kijelölöd az utasítást, egy újabb ablak ad lehetőséget annak kiválasztására, hogy milyen rakományt szállítson a jármű tovább. Ez az utasítás korlátozottan használható, mert szokásosan egy jármű rakományát csak egyszer változtatod meg.
[[File:en/Manual/Order-Refit.png|none|frame|A jármű átalakítására szóló utasítás]]

==Menetrend==
{{hu/Főcikk|Menetrend}}
A menetrend azt teszi lehetővé, hogy meghatározd, mennyi idő alatt próbálják a járművek az útvonaluk egyes részeit megtenni, és mennyit időzzenek az egyes állomásokon, vagy sebességkorlátozásokat határozz meg az utasítások közt. Lásd a [[hu/Manual/Menetrend| Menetrend]] c. fejezetet ezek használatáról.
[[File:en/Manual/Orders-timetable.png|none|frame|A menetrend kezelőfelülete]]

==Utasításlista másolása==
Ha több járművet használsz egy szolgáltatásra, mindnek külön-külön utasításlistát kell adni. Képzelj el egy busz szolgáltatást, ahol öt busz jár öt [[hu/Manual/Állomások|megálló]] közt egy városban egy kiemelt utasszállító szolgáltatás biztosítására. Ugyanazokat a lépéseket ötször megtenni unalmas, másold inkább az utasításokat egyik járműről a másikra.

===Útmutatás===
#Add meg az utasításokat az első járműnek.
#Most kattints a következő járműre, nyisd meg az utasításablakát, és nyomd meg az '''Új cél'''-gombot.
#Ahelyett, hogy állomásra kattintanál, mint az előbb, '''kattints az első járműre''', melynek már van utasításlistája (akár a [[hu/Manual/Járműtelepek|garázsban]]  áll, akár már úton van)
#Látható, hogy a második járműnek ugyanazok az utasításai, mint az elsőnek.

Hibák megelőzése érdekében csak olyan járműre tudsz utasításokat másolni, amelynek még nincs utasítása. Ez azért van, mert egy forgalmas állomáson véletlenül is rákattinthatsz egy létező utasításlistával rendelkező járműre, és így minden kemény munkád eredményét felülírnád.

Az utasításlista még mindig nem a legjobb megoldás, mert ha később változtatni akarsz az utasításlistán, azt járművenként kell módosítanod. Ezért jó a megosztott utasításlista.

==Megosztott utasításlista==
A '''megosztott utasításlista''' azt teszi lehetővé, hogy ugyanazokat az utasításokat oszd meg több jármű közt, így ha az egyik utasításlistáját frissíted, az utasításokon osztozó többi jármű listája is frissül. Nem számít, melyik járművet frissíted: az utasításokon osztozó minden jármű listája változik.

===Útmutatás===
#Nyisd meg az egyik jármű utasításablakát, és kattints az '''Új cél''' gombra.
#Tartsd a CTRL-billentyű nyomva, és kattints egy járműre, amelynek már megvan az utasításlistája.
#Most a két jármű ugyanazt az ütemtervet osztja, össze lettek kapcsolva: láthatod, hogy az előbb említett jármű utasításlistáján megjelentek az utasítások, és ''--Megosztott utasításlista vége--'' olvasható az utolsó sorban.
Annyi járművet kapcsolsz össze így, ahányat csak akarsz, nincs korlátozás, de természetesen ugyanahhoz a járműfajtához kell hogy tartozzanak, mert azonos állomásokat fognak használni. 

[[File:en/Manual/Shared-orders.png|center|frame|Az utasításlista két jármű számára lett megosztva]]

===Utasításlista megosztásának megszüntetése===
Van, amikor úgy döntesz, hogy nem akarod, hogy egy jármű a megosztott utasításlista szerint járjon. Természetesen az utasításokat nem törölheted, mert ezzel a listán osztozó minden jármű utasítását törlöd. Ehelyett:
#Nyisd meg a jármű utasításablakát.
#Jelöld ki a ''--Megosztott utasításlista vége--'' utolsó sort.
#Kattints a ''Töröl'' gombra.

Láthatod, hogy a jármű utasításlistája megmaradt, de újra az ''--Utasításlista vége--'' sor zárja. Az utasításlistán osztozó minden más járművekre ez a változás nem hat. Most már a többi járműtől függetlenül kezelheted a jármű utasításait.

===A megosztott utasításlistát használó járművek listája===
Ha az [[File:en/Manual/SharedOrders.png]] ikonra kattintasz az utasításablak (vagy a menetrendablak) jobb alsó sarkában, azoknak a járműveknek a listája jelenik meg, melyek a járművel [[#megosztott-utasitaslista|megosztott utasításlista]] szerint közlekednek. Az ikon csak akkor aktív, ha a jármű utasításlistán osztozik.
[[File:en/Manual/SharedOrders-1.png|none|frame|A megosztott utasításlistát használó járművek listája]]

===Megjegyzések===
*Az utasításlista másolásával ellentétben az utasításlista megosztása olyan járművel is lehetséges, amelynek már van ütemterve. Ez azért van így, mert ha a CTRL-billentyűt megnyomod, valószínűtlenné teszed, hogy véletlenül veszítenéd el egy jármű utasításlistáját. Ha ezt teszed, a jármű minden eddigi utasítását elveszíti, és csak megosztott utasításai lesznek.
*Jármű klónozása (jármű és utasításlistája másolása és új jármű vásárlása): használhatod a járműtelep ablakában a ''Jármű másolása'' gombot, vagy a járműablakban a ''Jármű másolása'' gombot. Ha azt akarod, hogy az új jármű osztozzon az utasításlistán, tartsd nyomva a CTRL-billenytűt kattintás közben.<br/>[[File:en/Manual/Clone-vehicle-2.png|none|frame|''Jármű másolása'' gomb a járműtelep ablakában]]<br/>[[File:en/Manual/Clone-vehicle.png|none|frame|''Jármű másolása'' gomb a járműablakon. Csak akkor látható, ha a jármű járműtelepen áll]]
*Ami a megosztott utasításlistát illeti, nincs "eredeti" utasításlista, így kizárt, hogy visszavonhatatlanul törölnéd. Amíg akár csak egy jármű is van, ami a megosztott utasításlista szerint közlekedik, a megosztott utasításlista is létezik..

==Az utasításlista ellenőrzése==
Ha már nagy céget vezetsz rengeteg különböző járművel és óriási közlekedési hálózattal, elkerülhetetlenül jelennek meg hibák az utasításlisták teljesítése kapcsán.

Az [[en/Utasításvizsgáló rendszer|utasításvizsgáló rendszer]] a háttérben automatikusan fut, és négy olyan tipikus problémát ellenőriz, ami az utasításlistán előfordulhat. Amint észlel egyet, egy hírüzenetet jelenít meg, melyben a hibáról tájékoztat, így be tudsz avatkozni.

===Túl kevés utasítás===
Ahhoz, hogy egy jármű nyereséges legyen legalább két állomásnak kell az utasításlistáján szerepelnie. A járműtelepek és az ellenőrzőpontok nem számítanak ide, mert nem teszik lehetővé rakomány ki- és berakodását.
[[File:en/Manual/Few-orders.png|none|frame|"<Jármű> utasításlistája túl kevés utasításból áll".]]

===Duplázott utasítás===
Előfordul, hogy egy állomást véletlenül kétszer veszünk az utasításlistára egymás után. Ez a legtöbb jármű útvonalkeresésében zavart okoz, pl. egy repülő felszáll és landol ugyanazon a repülőtéren.
[[File:en/Manual/Duplicate-orders.png|none|frame|"<Járműnek> dupla utasítása van".]]

===Érvénytelen utasítás===
Ha törölsz egy állomást, amelynél járműnek kell megállnia, az állomás árnyéka még látszani fog egy ideig (egy szürke állomásnév-címke formájában). Ez lehetővé teszi, hogy ugyanott, ahol a régi állomás volt, új állomást építs a régi állomás nevével. A járművek kezdenek érkezni. Viszont ha túl sokáig épül az új állomás, vagy szándékosan nem építed meg, az árnyékállomás egyszer csak eltűnik. Minden olyan jármű utasításlistáján, ahol az állomás szerepelt, az utasítás helyére '''Érvénytelen utasítás''' felirat kerül, amit a jármű átugrik.
[[File:en/Manual/Invalid-order.png|frame|none|"Érvénytelen utasítás"]]


===Érvénytelen állomás===
Ha törlöd az állomás egyik részét (pl. vasútállomáshoz kapcsolt buszmegállót), az utasítás nem ürül ki, mert az állomás még létezik. Viszont a jármű nem talál utat az állomáshoz, mert nem képes elérni. A járműnek emiatt állandóan az állomást kell keresnie. 
[[File:en/Manual/Invalid-station.png|frame|none|"<Jármű> nem talál utat az állomáshoz".]]

==Lásd még==
* [[hu/Manual/Feltételes utasítások|Feltételes utasítások]]
* [[hu/Manual/Menetrend|Menetrend]]

[[Category:hu/Manual/Járművek]]