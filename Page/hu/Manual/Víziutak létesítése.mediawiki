[[Translation:en/Manual/Waterway construction]]
{{hu/Tartalomjegyzék}}

Amikor nagy mennyiségű rakományt akarsz szállítani, vagy tengerben található gazdasági épületek esetén (olajfúró torony például) '''vízi közlekedésre''' lehet szükséged, még ha az meglehetősen lassú is.
==Víziút-létesítő eszköztár==

A víziutak létesítését a [[hu/Manual/Felhasználói felület#a-menusor-hu|menüsoron]] a '''Víziút építése '''[[File:en/Dock build button.png]] gombra kattintással kezdheted. Amint rákattintottál, a '''Víziutak építése''' eszköztár ugrik elő.

[[File:hu/Dock toolbar.png|center|none|frame]]

Mire jók ezek a gombok? Az ikonok önmagyarázóak. Balról jobbra::<br>
:*[[File:en/Build canal.png]] '''[[hu/Kikötők|Csatorna]] építése'''
:*[[File:en/Build locks.png]] '''[[hu/Kikötők|Zsilip]] építése'''
:*[[File:en/Clear title.png]] '''[[hu/Manual/Tájrendezés|Terület megtisztítása]]'''
:*[[File:en/Build dockdepot.png]] '''[[hu/Manual/Járműtelepek|Dokk]] építése'''
:*[[File:en/Build dock.png]] '''[[hu/Kikötők|Kikötő]] építése'''
:*[[File:en/Place buoy.png]] '''[[hu/Kikötők|Bója]] építése'''
:*[[File:en/Build aqueduct.png]] '''[[hu/Manual/Víziutak létesítése#akvaduktok-epitese|Akvadukt]] építése''' (az [[hu/OpenTTD 0.7.0|OpenTTD 0.7.0]] óta)

==Kikötők építése==
[[hu/Kikötők|Kikötőt]] csak vízhez kapcsolódó lejtőre építhetsz. Ez lehet akár a tengerszinten, akár magasabban, egy csatorna részeként. [[File:en/Building Docks 1.png|left]] [[File:en/Building Docks 2.png]]

==Akvaduktok építése==
[[File:en/Aqueduct.png|thumb|400px|Akvadukt]]
Az akvaduktok olyanok, mint a hidak, csak hajók számára épülnek. A közúti vagy vasúti hidaktól eltérően akvaduktot lejtős mezőkre lehet csak helyezni, sima talajra nem. Ezzel együtt a lejtőknek akvadukt létesítése esetén is helyes irányban kell lenniük. Az akvadukt - a normál csatornához hasonlóan - ''nem'' építhető [[hu/Manual/Tájrendezés#autoslope|alapra, támfalra]].<br style="clear:both;">

==Hajók vásárlása==
[[hu/Manual/Hajók|Hajó]] vásárlásához helyezz el egy [[hu/Manual/Járműtelepek|dokkot]], és kattints rá. A dokk ablaka nyílik fel. Válaszd az '''Új hajók''' gombot. Egy újabb ablak ugrik fel a megvásárolható hajók listájával.  Válassz ki egyet, amiről azt gondolod, hogy szükséged lesz rá, majd kattints a '''Megvesz''' feliratra. A hajó megjelenik a dokkban, és megnyílik a hajó ellenőrzőablaka is. Állíts be neki utasításokat, vagy - ha szükséges és lehetséges - alakítsd át, majd kattints a vörös Áll feliratra az elindításához.

==A hajók működése==
Hajóid megfelelő működése céljából a kirakodásra szolgáló kikötődnek például egy olajfinomító közvetlen közelében kell lennie, így az olajat közvetlenül ki lehet rakni.

Ha a terep ezt nem teszi lehetővé, '''átrakóállomást''' is építhetsz, ahol az olajat ki lehet tölteni a hajókból, és tovább lehet szállítani pl. vonatokkal. Ebben az esetben a vasútállomást a közvetlenül a kikötő mellé kell építened (vagy a kikötő és a vasútállomás csatlakoztatásához  használd a ''Ctrl''-gombot), így azonos állomásnevet fognak viselni.

Átrakóállomás építése esetén a hajók menetrendjében az ''[[hu/Manual/Utasítások#elszallit|Elszállít]]'' utasítást használd kirakásra, a vonatok maguktól átemelik az olajat az olajfinomítóba szállításhoz.

Érdemes megjegyezni, hogy az ''[[hu/Manual/Utasítások#elszallit|Elszállít]]'' utasítás közbeeső állomásra használatos, és sosem végállomásra, mert különben a szállítmány a végállomáson felhalmozódik, és soha nem kapsz pénzt a szállításért.
[[Category:hu/Építés]]
[[Category:hu/Hajók]]