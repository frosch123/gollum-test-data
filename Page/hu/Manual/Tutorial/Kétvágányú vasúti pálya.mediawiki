[[Translation:en/Manual/Tutorial/Two Tracks]]
__NOTOC__

{{en/Tabs|3|2
|hu/Manual/Tutorial/Állomás két vágánnyal|1. Állomás két vágánnyal<!--
-->|hu/Manual/Tutorial/Kétvágányú vasúti pálya|2. Kétvágányú vasúti pálya<!--
-->|hu/Manual/Tutorial/Kezdő vasúthálózatok|3. Kezdő vasúthálózatok}}
<div style="padding:.5em 1em 1em 1em; border-top:none; background-color:#f1f2fe; color:#000;">
{{hu/Manual/Tutorial/Oktatás}}
== Két pálya ==

Ha egy egyszerű vasúti pályát több vonat használ két állomás közt, előfordulhat, hogy ''az egyik vonatnak sokat kell várnia, mielőtt a pályát használhatná'', főleg, ha hosszú a pálya. Ez azért van, mert -- a vonatok ütközésének megelőzése céljából  -- egy pályaszakaszon csak egy vonat tartózkodhat (pályaszakasz: a pálya jelzővel meg nem szakított része).

Ennek megoldására dupla pályára van szükséged, így a vonatok nemcsak az állomáson kerülhetik egymást. Ezt úgy is elérheted, ha egy vagy több '''kerülővágányt''' építesz, és úgy is, ha egyszerűen '''megduplázod az egész pályát'''.

=== A pálya részleges megkettőzése: a kerülővágány ===
A kerülővágány a pálya jelzőkkel biztosított rövid része, mely a pályát részlegesen megkettőzi. Olcsó megoldás, de a vonatok késését még mindig lehetővé teszi, ha nincsenek elég jól összehangolva.

A kerülővágány sikerének nyitja, hogy elég hosszú legyen ahhoz, hogy a leghosszabb vonat elférjen rajta. Miután az állomásaink ötmezőnyi hosszúak, úgy logikus, ha a kerülővágány is ötmezőnyi hosszúra épül. Mivel a jelző is elfoglal egy mezőt, a végeredmény ennél valamivel hosszabb.


Ami a jelzőket illeti, [[File:en/Manual/Signal Electric Path One-Way.png]] '''egyirányú útvonaljelzőket''' használunk. Használhatsz kétirányú útvonaljelzőket is, csak akkor előfordulhat, hogy a vonatok előrelopakodnak, az egyirányú útvonaljelző ezt akadályozza meg. Tartsd szem előtt: fontos, hogy a vonatoknak elegendő helyük legyen a jelzőnél a várakozásra, lásd a lentebbi példát.

{{en/Phototable|[[File:en/Manual/Tutorial/Tutorial passing siding.png|400px]]|Egy kerülővágány (Kattints a nagyításhoz)|none}}

Ha a pályád hosszabb, mint a példánkban, az útvonal mentén több kerülővágányt is építhetsz. Ha a vonatok kezeléséhez ez nem felel meg eléggé, érdemes a teljes pályát megkettőzni.

=== A teljes pálya megkettőzése ===

Dupla pálya esetén mindkét irányban egy-egy pálya szolgál, ezáltal sokkal több vonatot lehet kezelni.

A pálya megduplázásához a legelső lépés, hogy a két állomás közt egy nagyon hosszú kerülővágányt építsünk. Ez elég ahhoz, hogy a harmadik vonatot is elindíthassuk, pont úgy, mint a kisebb kerülővágány esetében is.

{{en/Phototable|[[File:en/Manual/Tutorial/Tutorial three trains.png|400px]]|Teljesen megkettőzött pálya és a harmadik vonat (Kattints a nagyításhoz)|none}}

Ez három vonattal működik ugyan, de még mindig egy vonatunk halad csak az erőmű felé, és vele egy időben egy vonatunk halad csak a szénbánya felé. Ha elég hosszú a pályád, azt szeretnéd, hogy több vonat közlekedhessen egyszerre ugyanabban az irányban. Építhetsz további pályákat is, de a jelzőépítés sokkal hatékonyabb (és olcsóbb) megoldás.

Ezt tesszük tehát. Építsünk több jelzőt! Ehhez használhatod a két útvonaljelző-típust, de miután csomópont nélküli pályán az egyébként csodás útvonal-foglalásra nincs szükség, használhatjuk az egyszerű jelzőt is. Ez a standard szakaszjelző, mely a jelzőválasztó bal szélén található: [[File:en/Manual/Signal Electric.png]].

A jelzőtávolság (vagy jelzősűrűség) itt nem annyira fontos. Ha valamennyire valósághű pályát szeretnél, válassz legalább akkora jelzőtávolságot, mint a vonat hossza. Ha némileg nagyobb kapacitást szeretnél elérni, nagyon sűrű jelzősort építs. De mindkét esetben fontos, hogy szem előtt tartsd: oda építs csak jelzőt, ahol a vonat szabadon várakozhat! Példánk szerint tehát öt mezőnyi helyet számolj mindkét csomóponttól, és a hatodikra tedd a jelzőt. Ha így teszel, a jelzőnél várakozó mozdony soha nem fogja megállítani a csomópont forgalmát.

Jelöld ki azt a jelzőtípust, amelyiket meg szeretnéd építeni, majd kattints arra a mezőre, amelyiken meg szeretnéd építeni. A szakaszjelzők kihelyezésükkor kétirányúak. Kattints megint a most már jelzőzött mezőre (a jelzőépítő eszköztár még mindig aktív), és egyirányúvá válik. Ha a másik irányban szeretnéd egyirányúvá tenni, kattints megint. A szakaszjelzők mellett a túloldalról érkező vonatok nem haladnak el. A jelzők grafikája első alkalommal talán egyértelműen világos. A szakaszjelző kisebb, és zöld jelzést mutat, ha nincs ott vonat. Az útvonaljelző magasabb, és vörös jelzést ad addig, amíg egy vonat le nem egy útvonalat a jelzőn át. Ha mindez zavarba hoz, használd csak az útvonaljelzőket, az elhelyezésükre ugyanazok a szabályok érvényesek.

{{en/Phototable|[[File:en/Manual/Tutorial/Tutorial intermediate signals.png|400px]]|Dupla pálya közbülső jelzőkkel. Az útvonaljelzők ezeken a helyeken szintén működnek(kattints a kép nagyításához)|none}}

Elkészültek a jelzőid? Remek! Ebben a példában hat vonat fér el a pályán (bár négy vonat sokkal jobban dolgozik, próbáld ki magad is!). Van egy kiajánlott pályánk az erőmű felé, és egy másik kiajánlott pályánk a szénbányához visszatérő vonatok számára. A jelzők szakaszokra osztják a pályát, hogy több vonat közlekedhessen.

=== A másik állomás második vágánya ===
Már megépítettük a második vágányt a szénbányánál. Viszont ha a forgalom igazán erőssé válik, valószínűleg egy második vágányt akarsz építeni az erőműnél is. Az elvek ugyanazok, mint a szénbánya állomásánál, és biztosan meg tudod magad is építeni a korábbi iránymutatások figyelembe vételével.

{{en/Phototable|[[File:en/Manual/Tutorial/Tutorial two platforms both ends.png|400px]]|Második vágány az erőműnél (Kattints a kép nagyításához)|none}}

Ha a távolság a két állomás közt (sokkal) nagyobb, felmerülhet, hogy a pálya másik végén is járműtelepet kellene építened. Ha a [[hu/Archive/Manual/Lerobbanások|lerobbanásokat]] engedélyezted (alapértelmezés szerint engedélyezettek), a másik járműtelep építése lehetőséget biztosít a járművek javítására, a lerobbanások ritkulását eredményezve.



<span style="float: right">[[hu/Manual/Tutorial/Kezdő vasúthálózatok|'''Következő:''' Kezdő vasúthálózatok]] &raquo;</span>
</div>
[[Category:hu/Manual/Tutorial/Haladó vasúti oktatás]]