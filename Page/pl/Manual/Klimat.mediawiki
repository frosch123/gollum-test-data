[[Translation:en/Manual/Climates]]
{{pl/Spis treści}}

W świecie gry OpenTTD istnieją cztery rodzaje '''klimatu''': [[#umiarkowany|Umiarkowany]], [[#arktyczny|Arktyczny]], [[#tropikalny|Tropikalny]] i [[#zabawkowy|Zabawkowy]]. Każdy z nich posiada odmienne rodzaje [[pl/Manual/Przedsiębiorstwa|przedsiębiorstw]], [[pl/Manual/Pojazdy|pojazdów]] oraz architekturę [[pl/Manual/Miasta|miast]]. Klimat ma również wpływ na charakterystykę rozgrywki ze względu na różne zapotrzebowania [[pl/Archive/Unmapped/Domy|mieszkańców]].

==Umiarkowany==
[[File:en/Manual/Temperatescreenshot.png|thumb|left|300px|Klimat Umiarkowany]]

Klimat towarzyszy grze od samego początku czyli od 1994 roku. Jest wzorowany na klimacie Wielkiej Brytanii, z którego pochodzą twórcy gry: Chris Sawyer, Simon Foster i John Broomhall.
Można to zobaczyć na przykład w pojazdach, z których większość opiera się na pojazdach regularnie obserwowanych w Wielkiej Brytanii. Jest to również widoczne w architekturze - wiele budynków w grze opiera się na prawdziwych budynkach znajdujących się w Glasgow, rodzinnej miejscowości Chrisa Sawyera.

Klimat Umiarkowany (ang. ''Temprate'') jest najbardziej popularnym klimatem, ponieważ charakteryzuje się największą różnorodnością i najszybszymi pociągami. Znajduje to również odzwierciedlenie w zestawach [[pl/Manual/NewGRF|NewGRF]], dwa najbardziej popularne to [[pl/Community/NewGRF/UK Renewal Set|UK Renewal Set]] i [[pl/Community/NewGRF/DBSet|DB Set]], które działają wyłącznie w klimacie Umiarkowanym. Klimat ten ma również jeden z najwyżej cenionych towarów - węgiel i jest prawdopodobnie najłatwiejszym do zarobienia pieniędzy. W przeciwieństwie do pozostałych klimatów, nie ma zapotrzebowania na żywność ani wodę dla żadnego miasta i nie ma ograniczeń co do tego, gdzie można zlokalizować przedsiębiorstwa.

W openttd.cfg <code>landscape = temprate</code>
{{en/-}}
==Arktyczny==
[[File:en/Manual/Subarcticscreenshot.png|thumb|right|300px|Klimat Arktyczny]]

Klimat ten pojawił się w Transport Tycoon Deluxe w 1995 razem z Tropikalnym i Zabawkowym. Jest wzorowany na klimacie północnej Ameryki, prawdopodobnie na Kanadzie.

Jest to widoczne w wyglądzie dostępnych pociągów i w tym, że nazwy miast w wersji angielskiej wciąż bazują na brytyjskich. 

Najbardziej charakterystyczną cechą klimatu Arktycznego (ang. ''Sub-arctic'') jest śnieg powyżej pewnej linii. Oczywiście, każdy budynek i drzewo ponad linią śniegową również pojawia się pokryte śniegiem. W klimacie Arktycznym istnieją oddzielne elementy graficzne od klimatu umiarkowanego i subtropikalnego, ale wiele grafik jest ponownie wykorzystywanych, a mianowicie grafika dla infrastruktury. Łańcuch przetwarzania jest nieco inny niż w Umiarkowanym, zawiera na przykład [[pl/Manual/Base Set/Industries/Zakład papierniczy|przemysł papierniczy]] i nowy ładunek, produkowaną w [[pl/Manual/Base Set/Industries/Przetwórnia żywności|Przetwórni żywności]] [[pl/Manual/Base Set/Cargos/Żywność|żywność]], która musi być dostarczana do miast powyżej linii śniegu, aby umożliwić im rozwój. Nieznaczna różnica w stosunku do klimatu umiarkowanego polega na tym, że lasy muszą znajdować się powyżej linii śniegu. Klimat Arktyczny również oferuje bogatą rozrywkę podczas gry, jednak nie jest aż tak popularny jak Umiarkowany, przede wszystkim ze względu na małą ilość pociągów (domyślnie nie ma tam lokomotyw elektrycznych, jednak mogą to zmienić [[pl/Manual/NewGRF|NewGRFy]]).

W openttd.cfg <code>landscape = arctic</code>
{{en/-}}
==Tropikalny==

[[File:en/Manual/Subtropicalscreenshot.png|thumb|300px|left|Klimat Tropikalny]]
Klimat Tropikalny (ang. ''Sub-tropical'') również pojawił się w Transport Tycoon Deluxe. Bazuje na Ameryce Łacińskiej, o czym świadczą nazwy miast w angielskiej wersji i dostępne [[pl/Manual/Pociągi|pociągi]].

W tym klimacie rosną bujne lasy deszczowe i trawa w pobliżu wody, ale występują też pozbawione wody jałowe pustynie z kaktusami. Miasta położone na pustyni wymagają do wzrostu ilości żywności i [[pl/Manual/Base Set/Cargos/Woda|wody]]. Ten ostatni ładunek występuje jedynie w tym klimacie. Woda w OpenTTD pozyskiwana jest w [[pl/Manual/Base Set/Industries/Ujęcie wody|ujęciach wody]], zlokalizowanych na pustyni, z których musi zostać dostarczona do [[pl/Manual/Base Set/Industries/Wieża ciśnień|wieży ciśnień]] (budowanych w miastach). Istnieje wiele ograniczeń, dotyczących miejsca, w którym może rozwijać się przemysł. Przetwórnie żywności i przedsiębiorstwa rolnicze muszą być umieszczone na trawie, a źródła wody, jak już wspomniano, znajdują się tylko na pustyni. Kolejnym osobliwym przedsiębiorstwem, występującym jedynie w klimacie Tropikalnym są [[pl/Manual/Base Set/Industries/Tartak (tropikalny)|tartaki]]. Działają one inaczej niż te w klimacie umiarkowanym. Przede wszystkim produkują drewno, ścinając zlokalizowane w pobliżu drzewa. To oznacza, że muszą być otoczone lasem deszczowym. Tartak może być wybudowany tylko przez gracza, nie ma ich w grze od początku. Przewóz drewna w tym klimacie jest jednak bardzo opłacalny (zobacz: [[pl/Manual/Game Mechanics/Przychód za ładunek|Stawki za ładunek]]), więc gracze często fundują budowę tartaków, a następnie obsadzają je dookoła drzewami (co jest jedyną metodą na to, żeby tarak nie przestawał produkować drewna, kiedy już wytnie najbliższe drzewa).
Klimat tropikalny nie jest tak popularny, jak umiarkowany, ze względu na dostępne pociągi, które są takie same jak w klimacie arktycznym.

W openttd.cfg <code>landscape = tropic</code>
{{en/-}}
==Zabawkowy==
[[File:en/Manual/Toylandscreenshot.png|thumb|right|300px|Klimat Zabawkowy]]

Klimat zabawkowy jest kompletnie fikcyjny, posiada grafikę przypominającą dziecięcy świat.

Budynki i drzewa wyglądają jak ukierki i słodycze, a pojazdy i pociągi, jak zabawki. Każda nowa grafika w klimacie Zabawkowym jest nowa, w tym drogi i szyny. Drogi przypominają zabawkowy tor wyścigowy, podczas gdy koleje mają nieproporcjonalnie powiększone podkłady. Pierwszy pojazd pojawia się dopiero w roku 1935, a wszystkie wydają dziecinne dźwięki i mają narysowane buźki. Istnieje bardzo mały wybór pojazdów, a jedyne podstawowe lokomotywy mają niską moc. Wszystkie fabryki i towary zostają zastąpione surrealistycznymi, takimi jak "[[pl/Manual/Base Set/Industries/Las waty cukrowej|Las waty cukrowej]]" czy "[[pl/Manual/Base Set/Industries/Farma baterii|Farma baterii]]".

Klimat zabawkowy (ang. ''Toyland'') jest najmniej lubianym przez większość graczy klimatem OpenTTD, ze względu na jasne i ostre kolory, a także ogólną prostotę i kicz. Doprowadziło to do licznych prób zreformowania klimatu w [[pl/Community/NewGRF/Klimat Marsjański|krajobraz Marsjański]]. Również z tego powodu w  klimacie tym nie działa większość [[pl/Manual/NewGRF|NewGRFów]], w tym te z grafiką 32-bitową.

W openttd.cfg <code>landscape = toyland</code>
{{en/-}}
==Zobacz też==
* [[pl/Community/NewGRF/Klimat Marsjański|'''Klimat marsjański''']]
* [[:Template:pl/Manual/Navbox Schematy przesyłu|'''Schematy przesyłu ładunku''']] w poszczególnych klimatach

[[Category:pl/Manual/Klimaty]]