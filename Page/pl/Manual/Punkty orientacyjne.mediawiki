[[Translation:en/Manual/Waypoints]]

'''''Punkt orientacyjny''' to każda struktura pozwalająca jakiemuś pojazdowi na wybór właściwej trasy. W [[pl/Manual/Main Page|OpenTTD]] występują dwa rodzaje punktów orientacyjnych: kolejowy posterunek i boja dla statków. Szczegóły na temat boi znajdują się w artykule [[pl/Manual/Infrastruktura wodna#boja|Infrastruktura wodna: boja]], w tym artykule opisano szczegółowo posterunki (w rzeczywistości te dwa elementy działają bardzo podobnie)''

'''Posterunek''' to [[pl/Manual/Linie kolejowe|kolejowa]] struktura, zajmująca (przynajmniej) jedną kratkę prostych torów kolejowych. Jest to punkt orientacyjny (zwany również punktem kontrolnym) dla pociągów. Posterunek należy dodać do [[pl/Manual/Polecenia|poleceń]] pociągu, jako polecenie [[pl/Manual/Polecenia#opcje-postoju|''Idź przez'']], co oznacza, że pociąg nie zatrzyma się na posterunku, a jedynie przejedzie przez niego. Niemożliwe jest w jego przypadku dodanie polecenia ''Idź do''. Powodem dla którego będziesz chciał zbudować posterunek jest to, że algorytm wyznaczania drogi z punktu A do punktu B dla pociągów, nie jest idealny. Jeśli Twoja sieć kolejowa osiągnęła naprawdę pokaźne rozmiary, pociągi mogą się od czasu do czasu w niej gubić.

[[pl/Manual/Stacje|Stacje]] również mogą zastępować punkty orientacyjne, dzięki wykorzystaniu [[pl/Manual/Polecenia#opcje-postoju|komend]] "idź przez" i "idź bezpośrednio poprzez" w poleceniach pojazdu.

==Kiedy stosować posterunki==
* Kiedy pociągi muszą jechać określonym torem (np. rozdzielenie ruchu [[pl/Manual/Base Set/Cargos/Pasażerowie|pasażerskiego]] i [[pl/Manual/Ładunek|towarowego]])
* Kiedy pociągi muszą skorzystać ze wskazanego peronu na stacji (np. gdy inne perony są za krótkie)
* Kiedy chcesz odciążyć krótszą trasę, każąc pociągom wybrać tę trochę dłuższą, o większej przepustowości.

Punkty orientacyjne zwiększają kontrolę gracza nad jego pociągami.

[[File:en/Manual/Checkpoints.png|center|frame|Kilkanaście posterunków]]

[[File:en/Manual/Waypoints.png|center|thumb|500px||Używacie posterunków do rozdzielenia ruchu pasażerskiego i towarowego]]

==Jak zbudować i zastosować posterunek==

# Zbuduj trasę.
# Wybierz przycisk Budowa posterunku na [[en/Konstrukcje kolejowe#pasek-konstrukcji|pasku konstrukcji kolei]].
# Kliknij na jakiś prosty kawałek torów. Zostanie tam zbudowany posterunek. Możesz też łączyć (lub dzielić) posterunki, tak jak stacje (zobacz: [[pl/Archive/Manual/Settings/Oddalone stacje łączone|Oddalone stacje łączone]].

Możesz dodać posterunek do [[pl/Manual/Polecenia|poleceń]] pociągu, w ten sam sposób, jak dodajesz [[pl/Manual/Stacje|stację]]).

==Posterunki z NewGRFów==
Oryginalny wygląd posterunków może być zmieniony przez [[pl/Manual/NewGRF|NewGRFy]], przykładowo [http://grfcrawler.tt-forums.net/details.php?do=details&id=13 Newstations] Michael'a Blunck'a lub [http://grfcrawler.tt-forums.net/details.php?do=details&id=104 UK Waypoints] autorstwa Born_Acorn'a.

Kliknij na budowę posterunku, zostanie otwarte specjalne okno z dostępnymi typami posterunków. Nie różnią się one niczym poza wyglądem.
[[File:en/Manual/Newgrfwayp.png|center|frame|Przykładowy wygląd posterunków przy użyciu NewGRFów]]

[[Category:pl/Manual/Konstrukcje]]
[[Category:pl/Kolej]]