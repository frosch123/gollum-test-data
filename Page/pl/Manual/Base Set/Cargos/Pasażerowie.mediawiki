[[Translation:en/Manual/Base Set/Cargos/Passengers]]

{{pl/Manual/Base Set/Cargos/Ładunek|name=Pasażerowie
|image=en/Manual/Base Set/Cargos/Passengers.png
|produced=[[pl/Archive/Unmapped/Domy|Domy]], [[pl/Manual/Base Set/Industries/Platforma wiertnicza|Platforma wiertnicza]], [[pl/Archive/Manual/Siedziba firmy|Siedziba firmy]]
|accepted=[[pl/Archive/Unmapped/Domy|Domy]], [[pl/Manual/Base Set/Industries/Platforma wiertnicza|Platforma wiertnicza]], [[pl/Manual/Base Set/Industries/Huta|Huta]], [[pl/Archive/Manual/Siedziba firmy|Siedziba firmy]]
}}
Pasażerowie są generowani głównie przez [[pl/Archive/Unmapped/Domy|miasta]], ale także przez [[pl/Archive/Manual/Siedziba firmy|siedziby firm]] i [[pl/Manual/Base Set/Industries/Platforma wiertnicza|platformy wiertnicze]].

Ładunek ten przyjmowany jest w miastach, przez platformy wiertnicze, [[pl/Manual/Base Set/Industries/Huta|huty]] i siedziby firm.

Pasażerowie często stanowią podporę przychodów firmy - przynajmniej na początku. Pasażerowie mogą być przewożeni z jednego miasta do drugiego lub w obrębie danego miasta - [[pl/Manual/Pociągi|pociągiem]], samolotem, autobusem lub promem. Im większe miasto, tym większą liczbę pasażerów może ono zapewnić twojemu systemowi transportowemu.

Wbrew powszechnemu przekonaniu transport pasażerów między miastami nie jest konieczny dla ich rozwoju. Ponieważ jednak aktywne dworce przyspieszają wzrost miasta, transport pasażerów jest jednym z najbardziej efektywnych sposobów na [[pl/Manual/Miasta#wielkosc-miasta|rozbudowę miast]].

Jeśli wyłączony jest [[pl/Manual/Dystrybucja ładunku|CargoDist]], pasażerowie nie mają własnej woli i zachowują się jak każdy inny pasywny rodzaj ładunku. Nie tworzą przepływu kierunkowego, nie mają pożądanego celu ani trasy, nie ma też żadnego szczególnego zapotrzebowania na więcej ludzi. Pasażerowie po prostu wskakują do dowolnego odpowiedniego pojazdu i wysiadają tam, gdzie pojazd ma zostać rozładowany. Dlatego też przy projektowaniu systemu transportu pasażerów stosuje się standardowe strategie gry. Np. przewożenie ich na optymalną odległość, a nie do celu; pasażerowie nie płacą za różnorodność tylko za zasięg.

==Typy Transportu==

''[[pl/Manual/Game Mechanics/Przychód za ładunek|Zobacz, co wpływa na wysokość przychodu z ładunku]]''
===Autobusy===
We wczesnej fazie gry sensowne jest używanie autobusów do przewozu pasażerów między miastami. Korzystanie z autobusów gwarantuje niskie koszty początkowe i koszty eksploatacji oraz pozwala na uzyskanie ogólnie pewnego strumienia przychodów.

Autobusy nie zawsze są skuteczne w przewozie dużych ilości pasażerów, ponieważ nie mają dużej pojemności, więc do zaspokojenia popytu potrzeba ich bardzo wiele - co podnosi koszty i blokuje [[pl/Przystanek|przystanki]].

===Pociągi===
Gdy miasto rozrośnie się wystarczająco, bardziej ekonomiczne jest wykorzystanie do przewozu pasażerów połączeń kolejowych. Pociągi są zazwyczaj używane do podróży na średnich i długich dystansach między dużymi miastami. Korzystanie z pociągu pozwala na przewiezienie o wiele większej liczby pasażerów na raz niż w autobusach, a do tego wciąż kosztuje znacznie mniej niż połączenia lotnicze. Pociągi mogą często podróżować szybciej niż autobusy, co oznacza, że można z nich uzyskać większe przychody. Aby pociąg mógł przewozić pasażerów, do lokomotywy należy podłączyć wagony osobowe.

===Samoloty===
[[pl/Manual/Samoloty|Samoloty]] są najbardziej efektywnym sposobem transportu pasażerów na duże odległości. Wszystkie samoloty mają dużą pojemność i podróżują z dużą prędkością - co oznacza wysokie przychody. Samoloty ponaddźwiękowe (te o prędkości około 2200 km/h), choć początkowo drogie, są często doskonałym sposobem na przewóz pasażerów, ponieważ mają zarówno dużą pojemność, jak i podróżują z największą prędkością w grze - co oznacza jeszcze wyższe przychody.

Samoloty mogą być skutecznie wykorzystywane także wtedy, gdy trudno jest zbudować drogę lub tor kolejowy pomiędzy miastami (np. góry na drodze), ponieważ jedyną potrzebną infrastrukturą jest [[pl/Lotniska|lotnisko]].

[[pl/Helikoptery|Śmigłowce]] nie są często wykorzystywane do transportu pasażerów (lub czegokolwiek innego), ponieważ kosztują prawie tyle samo co samolot i mają bardzo małą pojemność. Okazuje się jednak, że z powodzeniem przewożą one pasażerów między centrami miast. Lądowisko dla helikopterów może być zbudowane bardzo blisko centrum miasta, a helikoptery używane mogą być do transportu pasażerów i poczty do centrów innych miast.

===Statki===

W OpenTTD znajdują się trzy statki pasażerskie: prom pasażerski MPS, prom pasażerski FFP i poduszkowiec Bakewell 300. Przewóz pasażerów statkami pomiędzy miastami może odbywać się tylko wtedy, gdy miasto ma dostęp do kanału lub morza.

Statki mają niski koszt początkowy, ponieważ są tanie i wymagają jedynie doku, aby były gotowe do użytku.

Promy mogą być używane do transportu pasażerów na duże odległości; są powolne, ale ich duża pojemność rekompensuje to (należy jednak pamiętać że przychód będzie znacznie niższy niż w przypadku innych środków transposrtu). Jeśli jednak statek podróżuje na duże odległości, to trzeba będzie użyć boi.

Poduszkowiec jest zdecydowanie najlepszym statkiem pasażerskim - posiada dużą pojemność i jest znacznie szybszy niż dwa pozostałe statki. Może on bardzo szybko przynosić duże zyski.

{{pl/Manual/Navbox Ładunek}}