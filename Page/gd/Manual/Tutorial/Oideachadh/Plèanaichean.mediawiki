[[Translation:en/Manual/Tutorial/Planes]]
__NOTOC__

{{en/Tabs|5|4
|gd/Manual/Tutorial/Oideachadh|1. A' tòiseachadh<!--
-->|gd/Manual/Tutorial/Oideachadh/Busaichean|2. Busaichean<!--
-->|gd/Manual/Tutorial/Oideachadh/Trèanaichean|3. Trèanaichean<!--
-->|gd/Manual/Tutorial/Oideachadh/Plèanaichean|4. Plèanaichean<!--
-->|gd/Manual/Tutorial/Oideachadh/Earradh|5. Earradh}}
<div style="padding:.5em 1em 1em 1em; border-top:none; background-color:#f1f2fe; color:#000;">
{{gd/tutorial}}

==A' stèidheachadh slighean le plèanaichean==
Thèid puirt-adhair a chleachdadh le carbadan-adhair a leithid plèanaichean is heileacoptairean airson falbh, dol air tìr, luchdadh, dì-luchdadh is obair-chàraidh. Ged a tha puirt-adhair is carbadan-adhair caran daor, tha iad furasta ri an cleachdadh oir cha leig thu leas rathaidean a thogail o phort-adhair gu port-adhair.

San oideachadh seo, ionnsaichidh tu mar a thogas tu puirt-adhair is mar a lorgas tu na h-àiteachan as fhearr air an son.
{{en/Phototable|[[File:en/airport s.png]]|Port-adhair beag (3*4)|none}}

===Lorg àite freagarrach===
''('''Cuimhnich:''' Briog is slaod le putan deas na luchaige gus gluasad timcheall a' mhapa)

Lorg buidheann de thaighean – seo [[en/town|baile]]. Chì thu ainm a' bhaile na mheadhan, ga leantainn le àireamh ann an cromagan a dh'innseas an àireamh-shluaigh dhut. Feuch an lorg thu baile sa bheil 1000 a' fuireach air a char as lugha. Tha e cudromach cuideachd gun lorg thu baile aig a bheil rum gu leòr airson port-adhair beag (3*4).

===Tog port-adhair===
#Briog air a' phutan puirt-adhair [[File:en/Manual html 1ae92703.png]] sa phrìomh chlàr-taice. Fosglaidh seo bàr-inneil gus puirt-adhair a thogail.
#Briog air a' phutan ''Tog port-adhair'' [[File:en/Build airport.png]]. Fosglaidh seo uinneag ùr air a bheil ''Tagh port-adhair'.
#San uinneag seo, 's urrainn dhut taghadh dè an seòrsa dhe phort-adhair a tha thu airson togail. Aig toiseach a' gheama, cha bhi ri làimh dut ach am ''Port-adhair beag''. Bidh barrachd puirt-adhair ri am faighinn rè ùine, ach 'S e am ''Port-adhair beag'' a dh'fheumas sinn cleachdadh aig an àm seo.
#Gus àite iomchaidh a lorg airson a' phuirt-adhair, bidh e feumail ma chuireas tu an roghainn ''Seall raon-còmhdachaidh'' air.
#Ma ghluaiseas tu an cùrsa timcheall a' mhapa, seallaidh ceàrnagan geala dhut far am biodh am port-adhair. Innsidh ceàrnagan purpaidh dhut na taighean is na gnìomhachasan a chleachdadh am port-adhair. On a tha thu a' togail port-adhair do thaistealaich an-dràsta, feuch an tagh thu àite far an còmhdaich thu na ghabhas dhe thaighean le ceàrnagan purpaidh. Cha chleachd taighean taobh a-muigh nan ceàrnagan purpaidh am port-adhair agad.
{{en/Phototable|[[File:en/Build-airport-3.png|400px]]|Àite freagarrach gus port-adhair a thogail.|none|6=:}}
<ol start="6">
<li>Nuair a bhios a' chiad phort-adhair agad deiseil, feumaidh tu fear eile a thogail. Nuair a lorgas tu àite airson an fhir eile, dèan cinnteach gum bi an dà phort-adhair fada gu leòr air falbh o chàch a chèile ach am faigh thu airgead. An uairsin, lean air na ceuman 1 – 5 a-rithist.
</ol>
===Ceannaich plèana===
#Briog air togalach a' hangair sa phort-adhair far an tòisich a' chiad phlèana agad. Fosglaidh seo uinneag a' hangair.
{{en/Phototable|[[File:gd/Step1aircraft.png]]|Uinneag a' hangair.|none|6=:}}
<ol start="2">
<li>Briog air a' phutan ''Carbadan ùra'' taobh clì air bonn uinneag a' hangair. Bheir seo dhut uinneag nan ''Carbadan-adhair ùra''. 
<li>Thoir sùil air na carbadan-adhair a tha ri làimh, tagh fear is briog air a' phutan ''Ceannaich carbad-adhair''. Nochdaidh uinneag a sheallas an carbad-adhair sa hangar. Tha am plèana comasach air taistealaich is beagan puist a ghiùlan o thùs.
</ol>
<span style="float: right">[[gd/Manual/Tutorial/Oideachadh/Earradh|'''Air adhart''': Earradh]] &raquo;</span>
</div>
[[Category:gd/Oideachadh bunasach]]