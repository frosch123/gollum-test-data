
''Ez a szócikk a kikötőkkel, bójákkal, csatornákkal és zsilipekkel foglalkozik. A vízi építmények megépítéséről lásd:  [[hu/Manual/Kikötő építése|Kikötő építése]] és az azt követő oktató cikkek.''
[[File:en/Dockscreenshot.png|thumb|300px|right|Egy [[hu/Manual/Base Set/Vehicles/MPS komp|MPS komp]] kikötőhasználatra készül]]

'''Kikötő:''' (Ikon:[[File:en/Build dock.png]]) [[hu/Manual/Állomások|állomásként]] szolgál a hajók számára. Minden egyenes, nem átlós vízparti mezőn megépíthető. A hajók a kikötőket be- és kirakodásra használják. A kikötő a legkevésbé használatos állomás az OpenTTD-ben, mert a hajók helyes használat mellett tisztes hasznot hozhatnak ugyan, de ehhez sok idő kell.

Az [[hu/Manual/Base Set/Economy/Olajfúró torony|olajfúró torony]], bár gazdasági épület, beépített kikötővel rendelkezik, mely versenysemleges, így bármely vállalat kikötését engedi. Ez a kikötő az olaj berakását (és kisebb mértékben az utasok ki- és beszállását) szolgálja. Az olajfúró toronytól ésszerű távolságon belül olajfinomító ritkán adódik, így a beépített kikötő hajózásra ritkán használatos: leginkább olyankor, ha állomásegyesítéssel nem kapcsolható vasútállomáshoz.

A '''bóják''' (Ikon:[[File:en/Place buoy.png]]), bár nem kikötők, a hajók utasításlistájára vehetők mint ellenőrzőpontok, így a hajók képessé válnak a csatornákon és különleges földrajzi képződmények környékén történő navigációra. Használd a bójákat hosszabb útvonalakon, vagy ha a hajók elvesznek. 

A bóját vállalat építi, de nincs tulajdonosa. Így nem távolítható el a bója, ha bármely (akár más szállítási vállalathoz tartozó) jármű utasításlistáján szerepel (r20579, 2010. augusztus óta).

A '''csatornák''' (Ikon:[[File:en/Build canal.png]]) éppen úgy működnek, mint a tengeri térképmezők: hajók használják, hogy átszelhessék a játék világát. A csatornáknak az az előnye, hogy szárazföldi játékmezőkön haladhatnak. A hajóknak a csatornába történő behaladáshoz és a magasságszint-váltáshoz zsilipre van szükségük. A csatornák alkalmasak arra, hogy szárazföldön a nagyobb vízterületek közti nagyobb távolságot áthidalják, vagy kedvező összeköttetést teremtsenek ott, ahol a talajszint megemelése vagy süllyesztése gazdaságtalan lenne. Ha a tervezett víziúton [[hu/Folyó|folyó]] már van, a csatornát közvetlenül a folyó mellé is építheted, ezáltal összekapcsolódnak. Hajó a folyó szintváltó mezőjén is járhat, ez pedig olcsóbbá teszi a víziút-építést.

A '''zsilipek''' (Ikon:[[File:en/Build locks.png]]), mint valós társaik, a hajózás magasságszint-váltására használatosak. Emellett a zsilip a hajó csatornába történő behaladását biztosítja. A zsilip és a csatorna a szárazföldi területeken történő hajózást teszi lehetővé hosszú útvonalon, vagy kisebb tavak összeköttetéseként. Ezzel együtt a zsilip és a csatorna meglehetősen drága: egy egyszerű zsilip- vagy csatornamező megépítésének az ára 16.000 $.

A zsilip megépítéséhez egy sík mező, egy lejtős mező, majd egy további sík mező szükséges, ebben a sorrendben.

Érdemes megjegyezni, hogy az OpenTTD zsilipjeinek - valós társaiktól eltérően - nincs időre szükségük ahhoz, hogy vízzel megteljenek. A hajók egyszerűen áthaladnak rajtuk. 
[[File:en/Temperate-canal-locks.png|thumb|300px|center|Zsilip és rövid csatorna mérsékelt égövön]]




==Lásd még==
*[[hu/Manual/Base Set/Vehicles/Hajók]]
*[[hu/Manual/Kikötő építése|Kikötő építése]]


[[Category:hu/Építés]]
[[Category:hu/Hajók]]