[[Translation:en/Manual/Railway station]]
{{hu/Tartalomjegyzék}}
A '''vasútállomások''' minden vasúti hálózat központi elemei. Lehetővé teszik bármely rakomány [[hu/Manual/Base Set/Vehicles/Vonatok|vonatokra]] történő be- és kirakását. Hálózatod szempontjából a legjobb, ha az állomásokat a fővonalon kívül helyezed el, így nem jelentkezik rajtuk fölösleges áthaladó forgalom, ami az állomást használó vonatok késedelmét okozná.

==Alapállomások==
A következő állomások könnyen megépíthetők, és, ha csak egy maroknyi vonatot kell kiszolgálniuk, egész jól fognak működni. Ha a forgalom intenzitása megnő, érdemes lehet kipróbálnod egy [[hu/Haladó állomásszerkezet|haladó állomásszerkezetet]].

===Fejpályaudvar (terminus)===
Ezek az állomások vasútvonalak végén vannak. A vonatok ugyanazon az oldalon lépnek ki, amin behajtottak. A terminust gyakran használják kicsi és egyszerű állomásként és amikor a felhasználható terület nem teszi lehetővé ro-ro állomás megépítését (lásd lent).

[[File:en/Terminus.png|center|none|frame|Egyszerű fejpályaudvarok (terminusok): a bal [[hu/Manual/Jelzők#Szakaszjelzők|szakaszjelzőket]] használ, a jobb [[hu/Manual/Jelzők#Útvonaljelzők|útvonaljelzőket]].]]

===Egyirányú állomás (Ro-Ro)===
A "Ro-Ro" rövidítés a ''Roll-On, Roll-Off'' (vagy Roll In, Roll Out, attól függ, kit kérdezel) elnevezés arra utal, hogy a vonatok az állomásra az egyik végén lépnek be és a másik végén ki. A vonatoknak így nem kell bejáráskor másik vonat kihajtását megvárniuk. 

A ro-ro állomás közepes forgalomra remek. [[hu/Manual/Jelzők#Előjelzők|Előjelzők]] nélkül magas forgalmú állomásként nem jók (pl. a gyárakat kiszolgáló állomások), mert ha minden vágány foglalt, a vonat a bejárathoz legközelebb eső vágányhoz szolgáló  kétirányú jelzőnél várakozik. Ez dugóhoz vezethet, ha az állomáson tartózkodó vonatoknak teljes berakodásra van utasításuk, és a nyersanyagot beszállító vonatra várnak. 
[[File:en/Ro-ro1.png|center|none|frame|RoRo-állomások 2 vágánnyal, a bal szakaszjelzőket használ, a jobb oldali útvonaljelzőket. Kihagyhatod a két egyenes pályamezőt a jobb oldalinál, de fékezőtér-szerepük is van]]

===Drive-thru (áthajtó) állomás===
Egy olyan alapállomás, melyen a vonatok megállhatnak, de ki is hagyhatják. Várakozóhelyeket tartalmaz az induló vagy a fővonalra csatlakozó vonatok számára. Meg kell jegyezni, hogy ezek hossza megegyezik az állomáséval, és segítenek egyfelől a fővonalról állomásra belépő vonatok által előidézett lassulás hatásainak csökkentésében vagy megszüntetésében, másfelől a fővonal forgalmának megállításának elkerülésében olyankor, amikor az állomás minden vágánya foglalt.

[[File:en/Drive thru.png|center|none|frame]]

===Fejállomással kombinált ro-ro állomás===

Olyan állomások is építhetők, amelyek fej- és egyirányú állomásként egyaránt szolgálnak. A vonatok az állomásra bármelyik irányból be tudnak hajtani, és bármelyik irányban ki is tudnak lépni. Ehhez viszont a [[hu/Nehézségi beállítások|Nehézségi beállítások]] '''Vonatok fordítása''' opcióját ''Vonal végén és állomásokon'' értékre kell állítani. 

Míg az útvonaljelzőkkel ellátott állomások jól működnek, a szakaszjelzőzött kivitelezés a vonatok elakadását eredményezi. Ez történik akkor, ha szinte egyszerre halad be két vonat ellentétes irányból a bejárati jelzőknél, és akar ugyanarra a vágányra hajtani: az első vonat be tud haladni, a második vonat viszont elakad a vörös kijárati jelző miatt. Ezért jobb, ha kerülöd a szakaszjelzők használatát, vagy csak nagyon alacsony forgalmú állomásoknál használod.
[[File:en/Two-way-roro-station.png|center|none|frame|Fejállomással kombinált ro-ro állomások. A bal szakaszjelzőket, a jobb útvonaljelzőket használ.]]

===Zsákállomás===
Ha nincs hely, hogy az állomás mindkét végén vasutat építsünk, de az állomás nem végállomás, a zsákállomás is hasznos lehet. A vonat bemegy az állomásra, megfordul, aztán megy ki és folytatja útját az eredeti irányban.

Erős forgalmú vonalakon zsákállomást nem érdemes építeni, mert minden irányban csak egy vonat lehet, és a többi vonatnak várnia kell az állomás előtt. Ez a probléma [[hu/Manual/Vasútállomások#Várakozóöböl|várakozóöböllel]] enyhíthető, de igazi megoldást nem jelent. 
[[File:en/Polany.jpeg|center|none|frame|Zsákállomás. Fent az eredeti fővonal látható.]]

==Fejlett állomások==
Nagyobb vasúti hálózatokon a fenti állomások valószínűleg nem lesznek képesek az összes, számukra kijelölt vonatot kezelni, így fejlettebb pályafelépítésre és jelzőrendszerre lehet szükséged.

Mi történik, ha egy harmadik vonat érkezik egyhez a fenti állomások közül? A vonat mindegyik kétirányú jelzőt vörösnek látja, így a közelebb esőt választja és vár, hogy a jelzőfény váltson. Ha eközben a másik vágány üressé válik, üres is marad.

És mi van azoknak az állomásnál behajtásra sorakozó vonatokkal? Ezek a sorok messzire elnyúlhatnak, és akár az egész hálózatodat feltarthatják!

===Előjelzők===
[[File:en/Presignalstation.png|left|none|frame|Előjelzős állomás]]
Az [[hu/Manual/Jelzők#Előjelzők|előjelzők]] az érkező vonatokat az állomáson kívül várakoztatják, amíg szabad vágány nem adódik.
{{en/-}}
===Várakozóöböl===
[[File:en/waitingbay.png|right|none|frame|Várakozóöböl 4-6 vagonból álló vonatok számára]]
A többvonalas várakozóöböl jó megoldás a behajtó vonatok sorának várakoztatására. Ha az állomás tele van, az érkező vonat a várakozóöböl legközelebbi üres pályáját foglalja el. Ha az állomáson üres vágány adódik, a várakozó vonatok egyike bemegy. 

Várakozóöböl építésekor győződj meg arról, hogy a vonatok elférnek a jelzők közt. Az előjelzők használata nem kötelező, de hasznosak, ha a várakozóöblöd is telített lesz!
{{en/-}}
===Várakozókör===
[[File:en/Loop.png|left|none|frame|Körpálya a túlterhelés ellenőrzésére]]
Előjelzők használata helyett várakozókört is építhetsz. Ha egy vonat lép be az állomásra és azt látja, hogy minden kétirányú jelző vörös (a vágányok tele vannak) a körpálya kivételével, várakozókört tesz az állomás előtt. Köröz, köröz, szabad vágányra várva. A gond ezzel a rendszerrel, hogy egy másik érkező vonat ellophatja a szabaddá váló vágányt, amíg az első vonat köröz. Ezzel együtt ne felejtsd a kört elég nagyra építeni ahhoz, hogy a leghosszabb vonatod is elférjen benne.
{{en/-}}
===Menekülődepó===
[[File:en/Escapedepot.png|right|none|frame|Menekülődepó a túlterhelés ellenőrzésére]]Egy másik lehetőség az állomás túlterhelésének ellenőrzésére a "menekülődepó". Helyezz el egy járműtelepet az állomás bejáratánál a kétirányú és az egyirányú jelzők közé. A járműtelepeknek beépített (hagyományos) kétirányú jelzőjük van, és pont úgy viselkednek, mint egy körözőpálya. A menekülődepók kapacitása nem korlátozott, szemben a körözőpályákkal. 

Szükséges megjegyezni, hogy  a megoldás akkor működőképes, ha az [[hu/Archive/Manual/Settings/Openttd.cfg|openttd.cfg]] fájl ''pf.yapf.rail_firstred_twoway_eol'' sorában az egyenlőségjel után ''true'' szerepel. Ez korábban alapértelmezett beállítás volt, most nem az.

Célszerű, ha az állomás mindegyik, bejáratként szolgáló végében menekülődepót helyezünk el (Ez nagyobb állomáson lerövidíti az áthaladás szükséges idejét).
{{en/-}}
===Hosszú kijáratok===
[[File:en/Longexit.png|left|none|frame|Hosszú kijárat a túlterhelés ellenőrzésére]]
Normális esetben, ha két vonat egyszerre hagyja el az állomást, az egyiknek meg kell állnia és utat kell engednie a másiknak. Emiatt az egyik vonat félig-meddig az állomáson lesz, így a vágányát egy harmadik, az állomásra bejáró vonat nem tudja használni. A hosszú kijáratok hagyják a vonatokat az állomásról teljesen kihúzni, mielőtt a vörös jelzőt elérné. Ez a megoldás felszabadítja a vágányt az állomásra behajtó vonatok számára. Megjegyzendő a kijárat hossza: úgy érdemes megépíteni, hogy egy tíz kocsiból álló vonat elférjen a jelzők közt.
{{en/-}}
===Hosszú kijáratok elsőbbséggel===
[[File:en/Priorityexit.png|right|none|frame|Hosszú kijárat elsőbbségi jelzőkkel]]
[[hu/Archive/Manual/Settings/Óriásvonatok|Óriásvonatok]] kijárása egy forgalmas Ro-Ro állomásról időben is kihívást jelent. Előjelzők használatával elsőbbséget tudsz biztosítani a gyorsabb pályák vonatainak gyorsabb indulása érdekében: az alábbi képen az előjelzőkkel ellátott legfelső öt vágány alacsonyabb prioritást kapott (miután úgyis hosszabb ideig foglalják el a pályát), és a kijárat a kép alján (mivel a vonatok éles kanyarban lassabban közlekednek).

Ez azért működik, mert az alacsony prioritású kijáratok a kijárati jelző szabad jelzésére várnak, vagyis, arra, hogy a vonatok elhagyják a kijárat második jelzőjét. A többi kijáraton a vonatok akkor mennek ki, amikor, mint rendesen, egy vonat elhagyja az első jelzőt.
{{en/-}}
===Hosszú bejáratok===
[[File:en/Longentrance.png|left|none|frame|Hosszú bejárat valósághűen gyorsuló vonatoknak]]Ha [[hu/Valósághű gyorsulás|valósághűen gyorsuló vonatokkal]] játszol, a gyorsabb vonatok kissé lelassítanak, mielőtt az állomáson megállnának. Ez a következő vonat bejutását késleltetheti. Segíthet ezen, ha meghosszabbítjuk az állomás előtti pályaszakaszt.
{{en/-}}
===Dupla bejárat===
Ez a fajta kialakítás a sok vonatot kezelő állomások esetében használatos, például mérsékelt égövön gyáraknál, trópusi éghajlaton konzervgyáraknál.
Az egy helyről érkező vonatok, ha szükséges, használhatják a más vonatoknak szánt vágányokat. Győződj meg az előjelzők helyes használatáról. 
[[File:en/Doubleentrance.png|left|none|frame|Dupla bejárat. A 4 vágány 2 csoportra oszlik, melyek egy-egy bejárati pályát kezelnek. A két csoport közti [[hu/Manual/Jelzők#Kombinált jelzők|kombinált jelző]] a vonatokat mindkét irányból engedi a vágányokra bejárni anélkül, hogy hatással lennének egymásra, de utat biztosít a vonatoknak, hogy a másik csoporthoz átmenjenek, ha a saját csoportjukon nincs szabad vágány.]]
[[File:en/DoubleEntrance2.png|right|none|frame|Gyorsabb dupla bejárat, éles kanyarok elkerülésére (5-nél nem nagyobb vonathosszra)]]
{{en/-}}
===Tápállomás===
Ha vannak nagy  távolságon közlekedő nagy vonataid, igencsak költséghatékony megoldás lehet, ha berakóállomásukat a közeli üzemekből "táplálod", ugyanis minél többet utazik a rakomány, annál több pénzt kapsz. A képen látható állomásra négy átrakóba érkezik kisebb vonatokkal a közeli bányákból szén. Aztán a nagy vonatok távoli erőműbe szállítják.

[[File:en/Feederstation.png|center|none|frame|Állomás négy tápvonallal]]

===Áthajtóállomások elsőbbséggel===

Ezeken a fentebb már ismertetett, vasútvonalak közepén található állomásokon a hasznos vágányok használata nélkül lehet áthaladni. A jelzőrendszerek közti lényegi különbség abban jelentkezik, hogy az állomásra behajtó, vagy a fővonali vonatoknak biztosítanak-e elsőbbséget.

Ez a jelzőrendszer az állomást elhagyó vonatoknak biztosít elsőbbséget.
[[File:en/Station priority.png|center|none|thumb|700px|Az elsőbbség az állomásé]]

Ez a jelzőrendszer az állomáson elhaladó vonatoknak biztosít elsőbbséget.
[[File:en/Mainline priority.png|center|none|thumb|700px|Az elsőbbség a fővonalé. Az eltéréseket vörös karikák jelzik.]]

===Ro-Ro Terminus===
====Alapelvek====
Ez az állomástípus a fejállomás és az egyirányú állomás keveréke. Lényegében fejállomás, mely lehetővé teszi, hogy a vonatok a forgalom megzavarása nélkül járjanak be. Fejállomás fejlesztésére, hatékonyságának növelésére használható. A szerkezet módosításaival a vágányok száma növelhető, több vonat egyidejű kiszolgálása végett. A példában előjelzős rendszer szerepel a nagyobb hatékonyság érdekében.
[[File:en/Alternative RoRoTerminus.png|center|none|frame|Az egyirányú állomás és a fejállomás keveréke. Ez a kiépítés lehetővé teszi a vonatok egyidejű érkezését és indulását. Egy hagyományos fejpályaudvarnál több helyet foglal el.]]


====Variációk====
[[File:en/Advanced Terminus Station.png|center|thumb|550px|Fejlett fejállomás két peronnal. A felső szakaszjelzőket használ, az az alsó útvonaljelzőket. '''Megjegyzés: a híd alatt a kijáró forgalmat egyirányú jelző biztosítja.''']]

[[File:en/Adv terminus 4tr.png|center|thumb|550px|Fejlett állomás négy peronnal. A felsőn a bejárati híd utáni villa jobb ágán az első jelző kombinált jelző.]]

[[File:ro/Ro.png|center|thumb|550px|Néhány változat ugyanarra az elgondolásra]]

====Óriási Ro-Ro fejpályaudvar====

Természetesen a Ro-Ro fejállomások vágányainak száma megnövelhető. Olyan messze mehetsz, amennyire csak akarsz, és persze amennyire helyed van.
[[File:en/epicterminus.png|center|thumb|550px|Fejlett állomás tíz peronnal]]

Alább egy kicsit hatékonyabb terv található, mely kétvágányonként osztja meg a bejárati és kijárati vonalat. Feleannyi helyet igényel, míg a kapacitást alig csökkenti. Fontos, hogy az irányok nem felcserélhetők, mert különben a vonatok a vágányra hajtáskor emelkedőn hajtanának be, így az ellentétes irányú forgalmat szükségtelenül hosszú ideig tartanák fel.
[[File:en/sharedepicterminus.png|center|thumb|550px|]]<!--Light advanced 10 bay station-->

*Hidak az alagutak helyett
[[File:en/8 platform station.png|center|none|frame|Nagy kapacitású Ro-Ro fejállomás nyolc vágánnyal]]

<!--Kép törölve-->
Egy hatalmas Ro-Ro fejállomás nagyforgalmú vonalakhoz. Két pálya bejövő, két pálya kimenő. Négy vonat tud egyidejűleg ki- illetve belépni (2 ki, 2 be).
[[File:en/Compact terminus.jpeg|center|none|frame|Egy nagyon magas kapacitású Ro-Ro fejállomás]]

===Fejlett fejállomással kombinált Ro-Ro állomás===
Mint az alap Ro-Ro állomás esetében, a vonatok az állomás egyik végén járnak be és a másik végén ki, így a bejáró vonatoknak nem kell más vonatok kijárását megvárniuk. Ez az állomás úgy lett tervezve, hogy azok a vonatok, amelyeknek nem kell az állomáson megállniuk, elhaladhatnak anélkül, hogy szükségtelenül akadályoznák az állomást igénybe vevő vonatok közlekedését. Fejállomásként is szolgálhat anélkül, hogy a vonatoknak meg kellene fordulniuk. A menekülődepók erős forgalom esetén is biztosítják a működőképességét, még akkor is, ha nincs elég szabad hely további vágányok számára. Ez az állomásterv hatékony megoldás, ha gyors kiszolgálást biztosító fejlett fejállomásra van szükség, helytakarékos építéssel.

[[File:en/Advanced ro-ro terminus.png|center|thumb|550px|Fejlett fejállomással kombinált Ro-Ro állomás négy peronnal erős forgalom számára, kis építési területen.]]

===Körforgalmi vasútállomás===
Rengeteg kis vonat kezelésére alkalmas.

[[File:en/roundabout station.png|center|thumb|700px|Dupla körforgalmi állomás]]

==A NewGRF-ek állomásai==
[[File:en/Newstationsgui.png|right]]A NewGRF-ek állomásai azután érhetők el, hogy [[hu/Manual/NewGRF#A NewGRF-ek aktiválása|aktiváltad a NewGRF-fájljukat]] (pl. Newstations.grf). Ezután eléred az új [[hu/Manual/Oktatás/Vonatok#Vasútállomások építése|állomásépítő eszköztárt]].

Az új felületen egy lenyíló doboz található az állomáscsoportokkal. Minden csoport számos választható állomásmezőt tartalmaz. Válassz egy állomásmezőt, és annak előnézete megjelenik a tájolódobozban. Néhány állomásmező nem alkalmas teljes állomás építésére, vagy ütközőként szolgál. Az építeni nem engedett vágányok száma és hossza  szürkével jelenik meg. Néhány állomás-GRF több látványelemmel dolgozik, mint mások. Például Michael Blunck Newstation GRF-ében az utasok a peronon gyülekeznek. Egyébiránt az állomások ugyanúgy működnek, mint a normál állomások, azzal az eltéréssel, hogy ezekben sín nélküli mezők is vannak, amelyek megállítják a vonatokat.

Ha a NewGRF új ellenőrzőpontokat is tartalmaz, az ellenőrzőpont-építő eszköztárban a kiválasztáshoz előnézetet kapsz. A legtöbb ellenőrzőpontnak bevezetési dátuma és elavulási ideje van, az újabb verziók az eszköztárban a korábbiak helyére kerülnek. A már megépített ellenőrzőpontok nem változnak automatikusan, így vasúthálózatod változatos lesz. 

[[File:en/NewGRFstation.png|center|none|frame|NewGRF farm állomás]]

==Lásd még==
*[[en/Community/Junctionary/Advanced signalling examples|Bonyolult jelzőrendszerek]]

[[Category:hu/Építés]]
[[Category:hu/Vasút]]