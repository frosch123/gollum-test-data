[[Translation:en/Manual/OpenTTD]]
{{hu/Tartalomjegyzék}}
{|
|colspan=2 style="background:none; border:0px"|
[[File:en/OpenttdLogo.png|left|150px]] 

Az [http://www.openttd.org/ '''OpenTTD'''] a Microprose [http://hu.wikipedia.org/wiki/Transport_Tycoon_Deluxe Transport Tycoon Deluxe (TTD)] játékának [http://hu.wikipedia.org/wiki/Ny%C3%ADlt_forr%C3%A1sk%C3%B3d nyílt forráskódú], újraírt változata, melyben egy 1950-ben induló szállítmányozási társaság elnökeként nyílik lehetőséged arra, hogy vasúti, közúti, légi és vízi szállítási útvonalak segítségével hozd létre saját szállítmányozási birodalmadat: ha versenytársaid eszén túljárva jobb utas- és áruszállítási útvonalakat létesítesz, 2050-re akár a legkedveltebb közlekedési vállalatot is vezetheted. 

Az OpenTTD Chris Sawyer [http://www.chrissawyer.com/info.htm Transport Tycoon Deluxe] játékára alapul, más lehetőségek tömege mellett új lehetőségek egész sorát vezetve be, mint a hálózati játék, a jobb állomások és járművek, a nagyobb térképek. Az OpenTTD Linux, Unix, BeOS, OS/2, Windows operációs rendszeren fut, egyéb platformok mellett.

{| align="center"
|colspan=2 style="background:none; border:0px"|
|width=200 style="background:none; border:0px"| __TOC__
|style="background:none; border:0px"| [[File:hu/Intro screen.png|frame|center|OpenTTD kezdőképernyő]]
|}

==Jellemzők==
:''Főcikk: [[hu/Új funkciók jegyzéke|Új funkciók jegyzéke]]''

Bár az eredeti játék mintájára készült, az [http://www.openttd.org/ OpenTTD] számos újdonsága a játékélményt drámaian megnöveli. Grafikája már-már az eredeti játék grafikájának teljes lecseréléséig testreszabható. Számos szolgáltatását a [http://www.ttdpatch.net/ TTDPatch], a TTD népszerű kiterjesztése ihlette, míg más funkciói megmaradtak az eredetiek. Az OpenTTD a Transport Tycoon Deluxe-nál sokkal testreszabhatóbb a [[hu/Haladó beállítások|Haladó beállítások]] és az [[hu/Manual/NewGRF|egyedi grafikai beállítások]] segítségével.

A jelentősebb fejlesztések közé tartozik a [[hu/Manual/Hálózati játék|hálózati játék]] bevezetése, a [[hu/Manual/Egyszerűsített vasúti pályaépítés|Vasúti pálya építése egyszerűsített módon]] eszköz, az [[hu/Archive/Manual/Settings/Építkezés lejtőkön|építkezés lehetővé tétele a lejtőkön]], az [[hu/Manual/Ellenőrzőpontok|ellenőrzőpontok]], a [[hu/Archive/Manual/Settings/Többmozdonyos vonatok|több mozdonnyal]] közlekedő [[hu/Archive/Manual/Settings/Óriásvonatok|hosszabb vonatok]] lehetősége, valamint a nagyobb és valósághűbb térképek. Gyakorlott játékosok kihasználhatják az [[hu/Manual/Jelzők#Előjelzők|előjelzők]] előnyeit a vasútállomások és csomópontok forgalmának ellenőrzésére, az állomások építésében megnyilvánuló nagyobb [[hu/Összetett állomások|rugalmasságot]], és növelhetik az engedélyezett járművek számát.

A játék élvezhetőbbé tétele érdekében [[hu/Útvonalkeresés|útvonalkeresők]] kerültek a játékba, hogy a vonatok könnyebben megtalálhassák az útjukat, egy [[hu/Manual/Sínek átalakítása|sínkonvertáló]] eszköz a vasútfejlesztés megkönnyítésére, valamint egy nagyobb dinamit-eszköz az építmények gyorsabb bontására.

Az OpenTTD-ben sokkal több funkció van, és ezek folyamatosan bővülnek. Az új funkciókat lásd: [[hu/Új funkciók jegyzéke|Új funkciók jegyzéke]].

==A Transport Tycoon története==

Az első Transport Tycoon (TT) 1994-ben jelent meg, [http://www.chrissawyer.com/ Chris Sawyer] fejlesztésében és a MicroProse kiadásában. Abban az időben nagyon népszerű és más, akkori játékokkal összevetve látványos volt. Az intuitív játékmenet és a színes, eleven grafika ötvözése az építkezés és álmaink vasúthálózatának formálásának végtelen lehetőségeivel győztessé tette. A Transport Tycoon Deluxe (TTD) 1995-ös kiadásával a játék hatalmasat fejlődött sok újítás, köztük négy különböző tájtípus, a maglev vonatok, egyirányú vasúti jelzők, stb. kivitelezésével. Évek múltán a játékot a játékosok egy kicsi, de fanatikus csoportja játszotta. Bár a játék korábban elég népszerű volt, több közvetlen folytatást nem jelentettek be. A Chris Sawyer's Locomotion-t sikeresnek lehet tekinteni, de nem kapcsolódott az előző sikerhez.

===A TTDPatch felemelkedése===
1996-1997 körül Josef Drexler új projektet indított [http://www.ttdpatch.net/ TTDPatch] névvel, amely, mint neve is mutatja, a TTD javítása volt. Eredetileg csak apróságokat tartalmazott, de később alkalassá vált a [[hu/Manual/NewGRF|newGRF]]-fájlok, két vállalatszín, sőt, a villamosok támogatására is. Kiigazítja a játék néhány problémáját, és új funkciókat is ad hozzá. A TTDPatch évekig folytatódott, és mondhatni, gyökeresen megváltoztatta a játékot.

===A Windows-verzió===
1996-ban komoly gondot okozott, hogy a TTD-t korábban assembly nyelven írták, és nem igazán volt hordozható. Bár egy Windows95-konverziót a FISH Technology Group elkészített 1996-ban, de csak a Microprose (a későbbi Hasbro Interactive) jelentette meg 1999-ben, egy "The Tycoon Collection" néven ismert Tycoon-gyűjteményben, mely a Railroad Tycoon 2-t, a Rollercoaster Tycoon-t és a Transport Tycoon Deluxe-ot tartalmazta. Ez a Windows-változat néhány hibát tartalmazott, mint a törött oktatóprogram, és egy FISH UK logót tüntetett fel a nyitóképernyőn (az OpenTTD-ből eltávolították). 


===Az OpenTTD bevezetése===
A játék ''patch''-módszerű módosítgatása a játék több lehetséges funkciójának fejlesztését majdnem lehetlenné tette. [[en/Archive/Community/Ludde]] felvette a kapcsolatot [http://www.tt-forums.net/ Owen Rudge]-zsal 2003-ban, és elmagyarázta: a játék visszafejtésére és a TTD [http://hu.wikipedia.org/wiki/C_(programoz%C3%A1si_nyelv) C programnyelvre] történő konvertálására készül. Egy év múlva Ludde meglepte Owen Rudge-ot az első [http://hu.wikipedia.org/wiki/A_szoftverkiad%C3%A1s_%C3%A9letciklusa  szoftverkiadással]. Fórumok jöttek létre, ahol az emberek kiértékelték a játékot. A visszhang kedvező volt, és más fejlesztők is csatlakoztak Ludde-hoz a projektben. 


===OpenTTD 1.0.0===

2009 végén a játék fejlesztése fontos mérföldkövéhez érkezett: a játék a Transport Tycoon Deluxe grafikai és hangfájljait használta, de új, szabad felhasználású alternatívák: az [[hu/OpenGFX|OpenGFX]], [[hu/OpenSFX|OpenSFX]] és az [[hu/OpenMSX|OpenMSX]] is elérhetővé és támogatottá váltak. Ezek az óriási közösségi eredmények tették az OpenTTD-t első alkalommal teljesen egyedülálló játékká, így ez a kiadás kapta az 1.0.0 verziószámot.


==Lásd még==
*[http://hu.wikipedia.org/wiki/Transport_Tycoon_Deluxe A Wikipedia magyar nyelvű cikke a Transport Tycoon Deluxe-ról]
*[http://hu.wikipedia.org/wiki/OpenTTD A Wikipedia magyar nyelvű cikke az OpenTTD-ről]
*[[en/unsorted/Developers|OpenTTD feljesztők]] (angol)
*[[en/Archive/OpenTTD/OpenTTD Release History|Az Openttd kiadásai]] (angol)
*[http://www.ttdpatch.net/ TTDPatch]