[[Translation:en/Manual/Airports]]


A repülőterek [[hu/Manual/Állomások|állomást]] jelentek a [[hu/Manual/Base Set/Vehicles/Légi járművek|légi járművek]]: a repülőgépek és a helikopterek számára. Hangárt is tartalmazhatnak, ahol a repülőgépeket és helikoptereket megépítik és javítják. 

Ezen a lapon a repülőterek különböző fajtáiról olvashatsz. A repülőterek megépítéséről a [[hu/Manual/Repterek építése|Repterek építése]] fejezetben olvashatsz további tájékoztatást.

==Kis repülőterek==

===Kicsi===
{{hu/Repülőterek|Fullname=Kis repülőtér|image=airport_s.png|Entry=|Runways=1|Ramps=2|Heli=1 <br>(a terminálnál)|size=3 x 4|hangars=1|catchment=4|noise=3}}

A kis repülőtér az OpenTTD legkisebb repülőtere. Az eredeti Transport Tycoonban kitüntetett szerepet játszott, a Transport Tycoon Deluxe és az  OpenTTD is megőrizte.

A kis repülőtér két légi járművet tud egyszerre kiszolgálni. Hajlamos a közlekedési problémákra, mert a légi járműveknek a kifutót gurulóútként kell használniuk a beszállóhelyek és a hangár közt, és a helyükre is kell gurulniuk leszállás után, mielőtt felszállnának. 

Ez a repülőtér emellett áldozatául eshet a [[hu/Manual/Katasztrófák#Zeppelin zuhanás|Zeppelin zuhanás]] katasztrófának, ami a játék korai szakaszaiban fordulhat elő. Szintén hátránya ennek a repülőtér-típusnak, hogy a rövid kifutó miatt a nagy repülőgépek hajlamosak arra, hogy lezuhanjanak leszállás közben (5% eséllyel minden landolás során).

Megépítése az első repülőgép terveinek bemutatásától 1959-ig érhető el. Minden más repülőtér a bevezetésétől kezdve örökre elérhető marad.

{{en/-}}

===Elővárosi===
{{hu/Repülőterek|Fullname=Elővárosi repülőtér|image=Commuterairport.png|imagewidth=300px|Entry=1983|Runways=1|Ramps=3|Heli=2|size=4 x 5|hangars=1|catchment=4|noise=4}}

Az elővárosi repülőtér egy újabb repülőtér, kevés repülő városon belüli ki- és berakodásának biztosítására és kistelepülések ellátására tervezték. Bár a kis repülőtérnél nagyobb és jobb, a nagy repülőgépek ugyanúgy lezuhanhatnak leszállás közben a rövid kifutó miatt (5% eséllyel minden landolás során).  Áteresztőképessége jobb, mint a városi repülőtereké a rövidebb gurulási idő miatt, és meg kell jegyeznünk, hogy két elővárosi repülőtér nagyobb forgalmat tud kezelni, mint egyetlen nemzetközi repülőtér.

Grafikája a későbbi repülőterekét használja, így megfelelő átmenetet képez a régi repülőket kezelő kis repülőterek és a játék későbbi időszakai közt. 4x5-ös alapterülete van, valamint három beszállóhelye két helikopter-felszállóhellyel. 

{{en/-}}

==Nagy repülőterek==

===Városi repülőtér===
{{hu/Repülőterek|Fullname=Városi repülőtér|image=airport_c.PNG|imagewidth=300px|Entry=1955|Runways=1|Ramps=3|Heli=1 (a <br>termináloknál)|size=6 x 6|hangars=1|catchment=5|noise=5}}

A városi repülőtér (a Transport Tycoon Deluxe-ban nagy repülőtérnek hívták) a kis repülőterek utáni első lépés. Három be- és kirakóhelye van a légi járművek számára, és egy kifutója. Egészen korrekt repülőforgalmat tud kezelni, viszont csak egy kifutója van, és a kiszolgált repülőgépek számának komoly csökkenését jelzi, ha a hangárba mennek és ott is maradnak, mert a forgalom miatt nem tudják elhagyni.

Ez a nagy repülőgépek kiszolgálására elsőként alkalmas repülőtér, Alapterülete a nagyobb kifutó miatt nagyobb. Egyszerre tudja fogadni egy repülőgép és egy helikopter leszállását, miután a helikopter-felszállóhely nem a kifutón található, hanem a gurulóutak metszéspontjánál.

{{en/-}}

===Nagyvárosi repülőtér===
{{hu/Repülőterek|Fullname=Nagyvárosi repülőtér|image=airport_m.png|imagewidth=300px|Entry=1980|Runways=2|Ramps=3|Heli=1<br>(a termináloknál)|size=6 x 6|hangars=1|catchment=6|noise=8}}

A nagyvárosi repülőtér a városi repülőtér továbbfejlesztett változata, és abban tér el, hogy két kifutója van (egy a leszálló, egy a felszálló gépek számára), így nagyobb forgalom kezelésére képes. A vonzáskörzete is valamivel nagyobb. Minden más jellemzője ugyanaz.

Nagyobb forgalmat tud bonyolítani, mint a városi repülőtér, de a nemzetközi repülőtérnél rosszabb, miután a földet érő repülőgépeknek keresztezniük kell a másik kifutót ahhoz, hogy a terminálhoz jussanak. Ez befolyásolja a repülőgépek felszállását, és a forgalmat hátráltathatja. 

{{en/-}}

==Központi repülőterek==

===Nemzetközi repülőtér===
{{hu/Repülőterek|Fullname=Nemzetközi repülőtér|image=airport_i.png|imagewidth=300px|Entry=1990|Runways=2|Ramps=6|Heli=2|size=7 x 7|hangars=2|catchment=8|noise=17}}

A nemzetközi repülőtér az OpenTTD-ben a második legnagyobb repülőtér. Két kifutója van, mint a nagyvárosi repülőtérnek, de a repülőtér egymással szemközti oldalain, így a fel- és a leszálló repülőgépek nem akadályozzák egymást. A terminál egyszerre hat repülőt tud kiszolgálni. A repülőtérnek két hangárja is van, így több légijármű javítására van lehetőség. Egyidejűleg három helikopter landolhat, míg csak két helikopter rakodhat egyszerre ki vagy be.

Dugó kialakulásához ezen a repülőtéren komoly forgalom kell, de nagy forgalom mellett azért ez is előfordulhat, ha a repülőgépeknek nehézségük adódna a repülőtér körüli mozgással vagy a landolással. Érdemes lehet ilyenkor a legnagyobb repülőteret alkalmaznunk.
{{en/-}}

===Interkontinentális repülőtér===
{{hu/Repülőterek|Fullname=Interkontinentális repülőtér|image=Intercontinentalairport.png|imagewidth=300px|Entry=2002|Runways=4 <br>(két felszálló,<br>két leszálló)|Ramps=8|Heli=2|size=11 x 9|hangars=2|catchment=10|noise=25}}

Az interkontinentális repülőtér az OpenTTD jelenlegi legnagyobb repülőtere. Négy kifutópályával büszkélkedhet, és mindennél nagyobb, 11x9-es alapterülete mellett a nemzetközi repülőtér valósággal törpének tűnhet. A légi közlekedés központjaként tervezték meg, ahol bármikor két repülő szállhat le és kettő fel, továbbá van két helikopter-felszállóhelye is. Nagy forgalom mellett viszont ez a repülőtér is fennakadásokat mutathat.

Minden repülőgép a lezuhanás alacsony kockázatával landolhat itt, bár az esély így is megmarad. Ennek a repülőtérnek nyolc terminálja van a berakodáshoz, és két hangárral rendelkezik. A légi járművek rendszerint azon az oldalon szállnak fel, ahol leszálltak, ez a terminálok telítettségétől függően változhat.

{{en/-}}

==Helikopter-állomások==
===A helikopterek időkorlátja===
Amikor helikopter-állomást építesz, érdemes szem előtt tartanod, hogy a helikopterek meg nem vásárolhatóvá válnak valahol 2030 és 2050 közt. Ez azzal jár, hogy nem tudod  felújítani a régi helikoptereket, és a helikopter-felszállóhelyek kihasználatlanokká válnak.

Ennek megelőzésére használhatod a ''Haladó beállítások'' [[hu/Haladó beállítások/Járművek|Járművek]] ''Járművek sosem avulnak el'' beállítást vagy használhatsz olyan NewGRF-eket, mint az [[hu/Aviators Aircraft Set|Aviators Aircraft Set]], mely nem avul el.

===Helileszálló===
{{hu/Repülőterek|Fullname=Helileszálló|image=Heliport.png|Entry=1963|Runways=nincs|Ramps=nincs|Heli=1|size=1 x 1|hangars=nincs|catchment=4|noise=1}}

A helileszálló az eredeti TTD három reptere közül az egyik. Városokon belüli ki- és berakodásra tervezték. A helileszállón csak helikopterek szállhatnak le, és egyidejűleg csak egy helikopter kiszolgálására alkalmas. Egyetlen mezőnyi helyet foglal el, így zsúfolt városokban igazán kényelmes lehet a használata. 

{{en/-}}

===Helihangár===
{{hu/Repülőterek|Fullname=Helihangár|image=Helidepot.png|Entry=1976|Runways=nincs|Ramps=nincs|Heli=1|size=2 x 2|hangars=1|catchment=4|noise=2}}

A helihangár adottságaiban a helileszállóhoz, küllemében inkább a repülőterekhez hasonlít. Van egy hangárja is, ezzel alkalmas arra, hogy egyszerű helikopter-útvonalak esetében repülőtér építésének szükségességét kiválthassa.

{{en/-}}

==Heliállomás==
{{hu/Repülőterek|Fullname=Heliállomás|image=Helistation.png|Entry=1980|Runways=nincs|Ramps=nincs|Heli=3|size=2 x 4|hangars=1|catchment=4|noise=3}}

A heliállomás a helileszálló három helikopterállásos változata. 

{{en/-}}

==Lezuhanás landolás közben==
A repülőgépeknek kis (0,07%) eséllyel lezuhanhatnak minden landolásuk alkalmával. A nagy repülőgépeknek ennél jóval magasabb, 5% az esélyük arra, hogy a kis vagy az elővárosi repülőtéren lezuhanjanak a rövid kifutó miatt.

Adott repülőgéptípus kockázatát megállapíthatod akár a [[hu/Manual/Base Set/Vehicles/Légi járművek|Légi járművek]], akár a  [[hu/Légi járművek összehasonlítása|Légi járművek összehasonlítása]] lap segítségével.

==A repülőtér zajszintje==

Ha a ''Haladó beállítások'' [[hu/Haladó beállítások/Állomások|Állomások]] ''Település által szabályozott zajszint'' opcióját bekapcsolod, településenként nem csak két repülőtér létesíthető (a beállítás az OpenTTD 0.7.0 verziója óta elérhető). Ilyenkor a repülőterek száma a repülőterek zajszintjétől, településközponttól számított távolságától és a városi önkormányzat engedékenységétől függ.

Az építhető repülőterek számítási képlete (a könnyebb érthetőség kedvéért modifikátor közbeiktatásával) a következő:

 modifikátor := 8 + 4 * városi önkormányzat engedékenysége (0 ha engedékeny, 1 ha toleráns, 2 ha ellenséges)
 tényleges zaj := repülőtér zajszintje - távolság/modifikátor

A zajszint repülőterenként legalább 1.

A város megengedett zajszintje:= 3, + a népességszám osztva egy állandóval. Az állandót az openttd.cfg-ben lehet megváltoztatni, alapértelmezett értékei: 800 az engedékeny, 2000 a toleráns és 4000 az ellenséges városi önkormányzat esetében.

==Lásd még==
*[[en/Community/Junctionary/Air Traffic Patterns|A légi közlekedés mintázatai]] (a lap fordítását mellőzzük)
*[[hu/Manual/Repterek építése|Repterek építése]]
*[[hu/Manual/Állomások|Állomások]]

[[Category:hu/Légi járművek]]