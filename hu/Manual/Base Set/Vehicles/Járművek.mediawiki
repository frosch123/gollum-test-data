[[Translation:en/Manual/Base Set/Vehicles/Vehicles]]
{{hu/Tartalomjegyzék}}
__NOTOC__
Az OpenTTD-ben a '''járművek''' tartják mozgásban vállalatodat. Ezek jelentik bevételeid kizárólagos forrását, ezért ezeket kell mozgósítanod a térképen, hogy biztosítsd [[hu/Manual/Szállítási vállalat|vállalatod]] sikerét.

Járműveid [[hu/Manual/Járműtelepek|járműtelepeken]] születnek, az [[hu/Manual/Állomások|állomások]] között [[hu/Manual/Utasítások|utasításokat]] követnek, és felvesznek bármilyen olyan elérhető rakományt, amit el tudnak szállítani. (A személyvonatok nem vesznek fel például levelet, kivéve, ha rájuk akasztasz egy levélszállító vagont.)

Az OpenTTD-ben négy különböző járműtípus van, ezek egy-egy főbb szállítási módot képviselnek. Az alábbiakról van szó:

== Járműtípusok ==
:*[[File:en/manual html m16a497ce.png]] [[File:en/Train Information button.png]] [[hu/Manual/Base Set/Vehicles/Vonatok|Vonatok]]
:*[[File:en/manual html m3518e48c.png]] [[File:en/Road Vehicle Information button.png]] [[hu/Manual/Base Set/Vehicles/Közúti járművek|Közúti járművek]]
:*[[File:en/manual html 53123a33.png]] [[File:en/Ship Information button.png]] [[hu/Manual/Base Set/Vehicles/Hajók|Hajók]]
:*[[File:en/manual html 442702e6.png]] [[File:en/Aircraft Information button.png]] [[hu/Manual/Base Set/Vehicles/Légi járművek|Légi jármvűvek]]

Mindegyik szállítási módnak megvannak a maga erősségei és gyengeségei:
*A hajóknak állandó, nagy befogadóképességük van, de lassan közlekednek és sokba kerül őket megvenni.
*A légi közlekedés sok pénzt hoz, de a repülőtereknek rengeteg hely kell, és nagy repterekre van szükség sok repülőgép kiszolgálásához.
*A közúti járművek könnyen mozognak a városokban is, de egy fuvarral kevés árut mozgatnak és kevés pénzt hoznak.
*A vonatok bármennyi árut elvisznek és gyorsan közlekednek, ráadásul hosszútávon általában ők a legolcsóbbak. De a vasúthálózat sok helyet igényel, és a nagy áteresztőképességű rendszereket gondosan meg kell tervezni.

Minden járműnek saját megbízhatósági minősítése van, ez befolyásolja, milyen gyakran [[hu/Manual/Lerobbanások|robban le]]. Adott modell minden példányának ugyanannyi a ''maximális megbízhatósági'' százaléka. A ''prototípus'' járműveknek (lásd alább) alacsonyabb a maximális megbízhatóságuk, mint rendes társaiknak. Ha egy járművet megjavítanak egy [[hu/Manual/Járműtelepek|járműtelepen]], megbízhatósága visszaáll a modell mindenkori maximális szintjére.

Megfelelő körülmények között bármilyen típusú járművekkel meg lehet gazdagodni a játékban. Nagy távolságokon jól teljesítenek a repülőgépek és a vonatok, ha pedig kis távolságba kell nagy mennyiségű árut szállítani, jól jönnek a hajók (például olajfúró tornyok kiszolgálásához). A hajók a késedelmes szállításért levonásra kerülő kötbér miatt nem alkalmasak hosszú utakra. A bevétel számításának részleteiért lásd a [[hu/Rakományok bevétele|Rakományok bevétele]] című lapot.

=== Prototípusok ===

Időről időre felajánlják vállalatodnak egy-egy új jármű prototípusát, egyévi kizárólagos használatra. Egy prototípusnak általában alacsonyabb a maximális megbízhatósági százaléka, de ez megnő, ha a járművet hivatalosan is kiadják. Ha elfogadsz egy kizárólagos használati ajánlatot, de mégsem veszel egy járművet sem az új típusból, akkor öt évig nem kapsz másik kipróbálási ajánlatot. Ilyen ajánlatokat minden vállalat kaphat: először a legjobb minősítésű vállalat, aztán sorban a többi. Az MI- (számítógép-) vezérelte vállalatok is kaphatnak kizárólagos kipróbálási lehetőséget.

=== Maximális megbízhatóság ===

Ha megjelenik egy új járműmodell, annak kezdetben általában igen alacsony a maximális megbízhatósága. Ez az érték aztán egy-két évig kúszik felfelé (havonta 1%-kal), míg el nem ér egy csúcsértéket. Azután megállapodik ezen a szinten, és éveken át így marad, míg végül ki nem vonják a modellt a forgalomból, amit csökkenés követ.

A maximális megbízhatóság csúcsértéke független annak a vállalatnak a tevékenységétől, amelyik tesztelte a modellt, vagy attól, hogy tesztelték-e azt egyáltalán. Hanem teljesen véletlenszerű.

== Lásd még ==
*[[hu/Manual/Járművek összehasonlító listái|Járművek összehasonlító listái]]
*[[hu/Manual/Járműlisták|Járműlisták]]
*[[hu/Járművek sosem avulnak el|Járművek sosem avulnak el]]
[[Category:hu/Járművek]]