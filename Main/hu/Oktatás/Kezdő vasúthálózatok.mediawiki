__NOTOC__
[[Translation:Main/en/Tutorial/Basic Network]]{{en/-}}
{{en/Tabs|3|3
|Oktatás/Állomás két vágánnyal/Hu|1. Állomás két vágánnyal<!--
-->|Oktatás/Kétvágányú vasúti pálya/Hu|2. Kétvágányú vasúti pálya<!--
-->|Oktatás/Kezdő vasúthálózatok/Hu|3. Kezdő vasúthálózatok}}
<div style="padding:.5em 1em 1em 1em; border-top:none; background-color:#f1f2fe; color:#000;">
{{hu/Oktatás}}
== A vasúthálózat alapjai ==
Most már ponttól pontig tudsz pályát építeni, és ez egész jól is működik. A következ logikus lépés, ha összekapcsolod ezeket a ponttól pontig tartó kapcsolatokat: létrehozod első vasúti hálózatodat.

A vasúthálózatok előnye, hogy ugyanazt a pályát több célra tudod hasznosítani. A hálózat létrehozása nem több, mint hogy pályát illesztünk már meglévő pályához. 

=== Pályakapcsolat ===

Következő példánkban az erőmű állomását kapcsoljuk össze egy második szénbányával. A mi szénbányánk északra van, így kézenfekvő, ha pályánk is arra megy. 

A legjobb tanulás a gyakorlati kivitelezés. Építs pályát, és telepíts jelzőket. Nem igazán fontos, hogy hol kapcsolod a már meglévő pályához, de van, ahol célszerűbb, mint máshol. Azt már tudod, hogyan kell állomást építeni szénbányához, így ott csak meg kell ismételned, mint amit korábban tettél. Ugyanez vonatkozik a jelzőkre is.

Az alábbi rajz egy egyszerű kapcsolatot mutat a már meglévő erőművi állomáshoz.

{{en/Phototable|[[File:en/Tutorial network simple.png|400px]]|Egy második vasútvonalat kapcsoltunk az erőműhöz (Kattints a kép nagyításához)|none}}

Jó tudni, hogy ez nem éppen ideális kiépítés. Működni működik, de mintha elfeledkeztünk volna arról a szabályról, hogy a vonat arra alkalmas helyen várakozhat csak: anélkül, hogy vasúti elágazások forgalmát megakadályozná. Képzeld el, hogy egy, az erőműtől az első szénbánya felé közlekedő, öt mező hosszúságú vonatnak kell várakoznia a csomópont utáni első jelzőnél. Hány mezőnyi hely maradt a várakozásra az új pályakapcsolatnak köszönhetően? Pontosan: négy mező hely maradt! Az öt mező hosszúságú vonat így most elállja az utat a második szénbánya irányába is, és a második szénbányától az erőmű felé tartó pályán is.

Amíg nincs túl sok vonatod, ez túl sok kését nem okoz. A megoldás természetesen annyira egyszerű, mint maga a probléma: helyezd át a jelzőt. Használhatjuk a dinamit-eszközt is, de az lerombolja a pályarészletet is. Ha csak a jelzőt akarod eltávolítani, kattints a [[File:en/Place signal.png]] '''jelzőépítő gombra''' a vasútépítő eszköztáron, majd kattints a [[File:en/Toggle clear active.png]] '''Bulldózer gombra'''. Ez a jelzőépítő eszközt építésről bontásra állítja át. Kattints egy jelzőre annak eltávolításához. 

'''Fontos''': Működő hálózatokon a jelzőeltávolítás a vonatok ütközését okozhatja. Ha biztonságosan akarsz játszani, állítsd meg a jelzőváltoztatási szándékkal érintett terület felé tartó vonatokat, és akkor indítsd el őket, ha a jelzőváltoztatást befejezted.

=== Hidak ===

Előző példánkban egyszerű pálya épült a második szénerőmű felé. Ha sok vonatod van, ez torlódáshoz vezet.

Ezt a problémát híd építésével tudjuk megoldani, ezáltal a vonatok az erőműhöz az egyik oldalon, az erőműtől pedig a másik oldalon fognak haladni. Hidat a vasútépítő eszköztár [[File:en/Build bridge.png]] '''Híd építése''' gombjának használatával tudsz építeni. A hídépítés módját a [[Main/hu/Hidak építése|hidak építéséről szóló fejezet]] ismerteti.

Az eredmény valahogy így fog kinézni:

{{en/Phototable|[[File:en/Tutorial network bridge.png|400px]]|Vasúthálózat híddal (Kattints a kép nagyításához)|none}}

A haladó hálózatépítésben minden eddig tanult alaptechnikát hasznosítani tudsz. A lap jobb szélén található menü különböző témák részletes iránymutatásaihoz biztosít elérést. Ezek kombinációjával a példánkban szereplőnél jóval összetettebb hálózatokat is építhetsz.

{{en/Phototable|[[File:en/Plufingford Transport, 22nd Mar 2032.png|512px]]|Fejlett hálózat. Az oktatásban ismertetetteket alkalmazza, csak nagy (Kattints a kép nagyításához)|none}}


</div>
[[Category:hu/Haladó vasúti oktatás]]