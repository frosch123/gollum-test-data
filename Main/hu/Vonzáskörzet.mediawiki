[[Translation:Main/en/Catchment area]]
{{en/-}}
[[File:en/Catchmentarea.png|thumb|right|250px|A kéken rácsozott övezet a vonzáskörzet]]
Egy [[Main/hu/Állomások|állomás]] '''vonzáskörzete''' alatt a szolgáltatásának hatósugarát kell érteni: a vonzáskörzetbe eső [[Main/en/Települések/Hu#A település épületei|települési épületek]] és [[Main/hu/Gazdasági épületek|gazdasági épületek]] ezen az állomáson fogadják a [[Main/hu/Rakomány|rakományt]] és helyezik el máshova szállítandó rakományukat.

A ''Haladó beállítások'' [[Main/en/Haladó beállítások/Hu#Állomások|Állomások]] csoportja ''Élethűbben méretezett állomási vonzáskörzetek'' opciójának bekapcsolt állapotában a vonzáskörzet mérete az állomás fajtájától függ, egyébként minden állomás esetén 4 mező.

A gazdasági épület által termelt rakomány '''kibocsátására''' annak bármelyik mezője alkalmas, így több vonzáskörzeti mező nem jár semmiféle előnnyel. Ezzel szemben a különböző települési épületek lefedettsége közvetlenül hat az [[Main/hu/Utasok|utasok]] és a [[Main/hu/Levél|levél]] fogadására. Így a [[Main/en/Települések/Hu#A település fejlődése|település fejlődésének]] stratégiájával és a vonzáskörzet növelése érdekében épített, fizikailag nem érintkező egyesített állomásokkal nagy állomási hatásterületet lehet elérni, amit rendesen a település központjához közeli területen nehéz lenne megépíteni.

Néhány gazdasági épületnek csak bizonyos mezői képesek a gazdasági épület számára szükséges rakomány '''fogadására'''. Érdemes a [[File:en/Other button.png]] [[Main/hu/Területinformáció|Területinformáció]] eszközt használni annak megállapítására, mely mező alkalmas rakomány fogadására. Állomás építése közben az állomásépítő ablakban láthatod is, milyen rakományt fogad a vonzáskörzetbe eső gazdasági épület. [[Main/en/Állomások/Hu#Fizikailag nem érintkező állomások építése|Fizikailag nem érintkező egyesített állomások]] esetében a vonzáskörzet az egyes állomások közt minden mezőre kiterjed. A képen látható mindkét állomás önmagában alkalmatlan lenne olaj fogadására, mert túl messze vannak az olajfinomítótól. Ez csak a rakomány fogadására vonatkozik, a rakomány felvételére nem, vagyis az állomásokra az olajfinomítóból áru nem kerül (az ismertetett eset és kép az ''Élethűbben méretezett állomási vonzáskörzetek'' opció bekapcsolt állapotában érvényes).

== A vonzáskörzet és az állomásértékelés ==
Ha egy épület több vonzáskörzetbe esik, a rakomány nagyobb részét a [[Main/en/Játéktechnika/Hu#Állomások értékelése|magasabb értékeléssel]] rendelkező állomás kapja. Ha három vagy több vonzáskörzet fedi le ugyanazt az épületet, rakományt csak a két legmagasabb értékelésű állomás kap.

További részletekért lásd a [[Main/en/Játéktechnika/Hu#A rakomány kihelyezése az állomásra|Játéktechnika]] cikk rakomány kihelyezéséről szóló részét. 

[[Category:hu/Építés]]