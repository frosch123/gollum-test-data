[[Translation:Main/en/Land]]
__NOTOC__{{en/-}}
Földterületet úgy tudsz vásárolni, hogy a [[Main/en/Tájrendezés/Hu#A tájrendező eszköztár|tájrendező eszköztáron]] található [[File:en/Buy land.png]]"Földterület megvétele" eszközre, majd egy beépítetlen játékmezőre kattintasz. A megvásárolt játékmezőn jelzőtábla jelenik meg a tulajdonos [[Main/hu/Vállalatszín|vállalatszínével]].

[[File:en/Landscaping.png|center|none|frame|A "Földterület megvétele" eszköz a tájrendező eszköztáron]]

'''Megvásárolt földterületre''' senki más nem építhet, még az [[Main/hu/Önkormányzat|önkormányzatok]] sem, csak a tulajdonos, és [[Main/hu/Tájrendezés|tájrendező műveletet]] is csak a terület tulajdonosa hajthat végre.

A megvásárolt földterület visszaváltható a [[File:en/Clear title.png]] ''Terület megtisztítása'' eszköz használatával.

Játékostól a földterületét megvenni nem lehet, és nem lehet arra kényszeríteni, hogy a területét adja el. 

Tenger játékmezőjén területet vásárolni nem lehet, mert minden víz felszíne nemzetközi terület, és azt senki sem birtokolhatja. Viszont, ha a talajszintet megemeled, a létrejött földterületet megveheted (még mielőtt valaki visszasüllyesztené a vízbe), bár ez a tájrendezés nagyon drága, és jelentősen [[Main/en/Játéktechnika/Hu#A helyi önkormányzat értékelése|ronthatja]] vállalatod értékelését a közeli önkormányzatoknál.

*A földterület megvétele számos okból '''hasznos lehet''':
** "Lecsaphatunk" egy településhez közeli értékes földterületre, ezzel megelőzve, hogy ott másik játékos építkezhessen.
** Birtokba vehetünk egy földterületet, amíg meg nem engedhetjük magunknak, hogy útvonalat készítsünk oda és állomást építsünk.
** A meglévő állomást környező földterületet megvehetjük a későbbi bővítés lehetőségének biztosítására (tehát pl. azért, hogy meglévő nagyvárosi repülőterünket később nemzetközi repülőtérré bővíthessük).
** Az ellenfelek terjeszkedésének megakadályozására is használhatjuk (hálózati játékban ez etikátlan és [[Main/hu/Hálózati játék szabályai|szabályellenes]]). Ha azt látod, hogy az ellenfél egy keskeny sávon vagy egy település kisebb részén próbálja összekötni az általa használt útvonalakat, a földterület vásárlásával arra kényszerítheted, hogy kerülőutat keressen.
** Annak megakadályozására, hogy számítógép által vezérelt ellenfél a területen a talajt megemelje vagy süllyessze.
** Településnek a közeli gazdasági épület felé történő terjeszkedésének megakadályozására, ha attól tartunk, hogy a terjeszkedés miatt nehezen tudnánk útvonalat létesíteni a gazdasági épülethez.

*A '''földterület megvételének költsége''' 
** a terület ''vételárából'' (£300 (600$)) és
** a terület ''megtisztításának költségéből'' (pl. füves területen £15) tevődik össze.

*'''A megvásárolható földterület mennyisége''' nem korlátozott. A tömeges földvásárlást csak a költsége és időigényes volta akadályozza (földvásárlásra csak játékmezőnként, egyesével van lehetőség, a "fogd és húzd" módszer nem alkalmazható). A hálózati játékkal kapcsolatban fontos megjegyezni azt is, hogy a tömeges földvásárlás a [[Main/hu/Hálózati játék szabályai|hálózati játék szabályaival]] ellentétes.

[[Category:hu/Építés]]